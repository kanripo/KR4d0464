# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:33.748279
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 44
#+PROPERTY: FILE SB04n0470-044秋澗先生大全文集-卷第四十四.
<pb:KR4d0464_SBCK_044-1a>¶
秋澗先生大全文集卷四十四¶
　辨說¶
　　　　日用¶
講䆒義理其用有三體認明白臨事能施為出一也¶
道義傳受必託扵言辝筆頭發明出來二也其&KR0137;諸¶
生請益發藥啓迪化若時雨三也至若都曽經歴只¶
為自前不曽專心理㑹又不能記誦乍了若無使此¶
心茫然如道傍空舎諸物淂去来住持不敢認為巳¶
有又學既不固及人說着才方省記終了自無&KR0001;淂¶
前賢力學須先除去此病攻苦食淡不為一毫外物¶
移動屏堕氣收放心一主於敬不雜觀不過分此或¶
未畢輙復它務&KR0379;作復輟今日已過而有明日管淂¶
<pb:KR4d0464_SBCK_044-1b>¶
無時㝎志帥氣如下硬寨磪乎有不可拔之势一物¶
一事不輕放過窮理盡性至於命而後巳(性與命只/是一个理)¶
(而/巳)若有所淂即極力存養晝見之扵行事夜験之扵¶
夢&KR0304;使真積之功日新一日不使頃刻間断不恤乎¶
時之利不利不悶乎人之知不知&KR0005;所樂自喜專以¶
推崇天爵為至古之學者無不尽其極者恐不外是¶
不然困而不學生而為斯民之下不知所以學老而¶
為乾沒之人良可哀也此皆予之錮疾遂書以自訂¶
非敢示諸他人¶
　　　　書太極圖後¶
甞觀宋一代道統傳授獨推濓溪元公為首及䆒其¶
功用有渙然氷釋者蓋先生始明太極隂陽五行性¶
<pb:KR4d0464_SBCK_044-2a>¶
命之說以開萬卋沉迷之惑明一出扵中天故也夫¶
太極者何曰有物混成先天地生以(一/而)含三者也老¶
氏&KR0001;謂一生二二生三三生萬物者是已為太極判¶
而有天地乾坤既位然後萬&KR0011;育焉故理可見而道¶
由是而生道者循其理之路也其性之與&KR1179;尤坦然¶
明白性者理之所&KR0025;出理也者只是純一四端而巳¶
固無有不善&KR1179;者氣之&KR0001;&KR0025;來氣也者変化錯糅有¶
清濁厚薄參差不齊之間曰賢愚曰夀夭曰貴賎曰¶
冨貧一随&KR0001;遇而禀之者更無旁入曲生之理濂溪¶
先生以前只為先儒不曽㝷出氣質性來雖有混然¶
上中下三品之說終是不無窒礙學者又不致思或¶
求而不可淂者徃徃溺於邪說未免随人作計以至¶
<pb:KR4d0464_SBCK_044-2b>¶
迷惑忘而不返可哀也㢤若先生之圖之說其有功¶
扵聖門恵夫後之學者可謂大且深矣抑使輪回宿¶
習荒誕不可致詰之說一掃而無餘此&KR0001;以尊居圖¶
首為道綂之宗也若以作一箇分隂分陽之圖說了¶
是齊其末而不揣其本也¶
　　　　體認¶
從古至今止是這些人情止是這些事理聖人裁量¶
備具六經罔有不盡後之學者學此也既䏻通曉厥¶
理正要行已臨事之際觸&KR0011;相應以較其巳之貝合¶
與否若事務之來既不䏻體認前言徃行以酬酢其¶
變此與不曽學者何異是㝡吾儕大病既不䏻踐迹¶
&KR0005;何以造其室乎亟當思體認之方從何而入可也¶
<pb:KR4d0464_SBCK_044-3a>¶
戊子夏四月十一日晨&KR0120;偶書小子其志之¶
　　　　氣志¶
人志不㝎只是氣為之乱氣既乱却為動静無常於¶
中互相奪爾若安&KR1179;順䖏不以我之所當得而易其¶
彼之所不當有者人無日而不自得也如是則何患¶
志之不安理之不明氣之不充者㢤或曰所當淂者¶
何即天之所&KR1179;扵我者是也不當淂者即天之未甞¶
付扵我者此君子之所以亟當知也故曰知&KR1179;不然¶
則謂之不受&KR1179;(不受命/是之謂)逆天故孔子責子貢而貨殖¶
焉者是也¶
　　　　天人爵¶
天爵志清明而夀人爵氣濁乱而天或天&KR0137;人䏻夀¶
<pb:KR4d0464_SBCK_044-3b>¶
而不乱者唯素有所飬者&KR0014;之曰養者何至公無私¶
而巳¶
　　　　&KR0012;立¶
人生天地間立甚&KR0012;特頼有四端在我然後廼有所¶
&KR0029;如伊尹之恬扵放甲西伯之安於羑里周公之坦¶
扵東征孔子之泰扵厄陳武侯之必扵復漢盖&KR0029;是¶
理為用而後大有所立者焉故傳曰君子獨立(而/不)懼¶
其是之謂乎不然一身心之微其何以禦不測無窮¶
之変乎戊子夏五月甲午積雨開霽晨&KR0120;書扵露堂¶
西序¶
　　　　孟荘不相及¶
予甞疑孟(與/荘)皆同時間人終無一言一事相及者恐¶
<pb:KR4d0464_SBCK_044-4a>¶
是蒙荘閉户著書罕與卋接迨身後其書方出適讀¶
陳氏輯語(陳名&KR0063;童字/景雲三山人)大意畧同說當時無人宗它¶
只是扵僻䖏自說然亦止是楊朱之學但楊氏說得¶
大了故孟子極力排之戊子重九前一日書¶
　　　　自得¶
誌者發其心扵内故納諸壙印以告化者碑者表其¶
徳扵外故植諸神道以鑒來者又曰誌者紀其心之¶
跡也碣者掲其事之著也¶
　　　　朋友¶
眀友列扵五典其所以為重者志同而義在也故粲¶
然有文以相接驩然有恩以相爱不然其與走者&KR0011;¶
聚而同逰飛者群分而並集蓋幾希矣詩人以伐木¶
<pb:KR4d0464_SBCK_044-4b>¶
&KR0440;特表夫友道之缺深有㫖㢤¶
　　　　五常¶
五常之道仁為體而四者為用義与智陽中而含隂¶
禮與信即隂之一㝎者也曰陽中而隂盖運動離合¶
有&KR0123;有㐫者焉故也¶
　　　　隂陽之道¶
易曰一隂一陽之謂道九峰曰隂陽以氣言道者隂¶
陽之理余曰理者氣之所以明所以幽所以生所以殺¶
所以舒所以&KR0228;所以為君子所以為小人丗之所以治¶
丗之所以亂戊子冬十一月十八日成皷作燈下偶書¶
　　　　讀孟子&KR0137;問¶
四書&KR0137;問獨鄒書多設疑詰難何也孟軻氏終是去¶
<pb:KR4d0464_SBCK_044-5a>¶
聖人一間辯論之際其言英氣發露不無激切輕重¶
之異故文公扵此頗詳講明折&KR0168;要使不詭扵理(先/後)一¶
揆而後已何則温公大賢也猶有疑孟等篇况觧之¶
云(乎/此)晦翁惓惓扵是亦臨川翼之之意也(入/伏)后三日¶
課讀此書&KR0137;問偶書晚學小子題¶
　　　　恩多怨深¶
此余平日事也&KR0137;者曰君&KR0095;&KR1179;人生物者&KR0095;也物既¶
長不淂不克制其&KR0095;自然理也此隂陽家論似亦有¶
理然不若以人事評之謂如我以禮待人人不見荅¶
未免有所不平不平則彼則乃有怨意我當夷其不¶
平以恕(心/待)之寕人&KR0018;我¶
　　　　&KR0258;著¶
<pb:KR4d0464_SBCK_044-5b>¶
聖人之道如長江大河人人淂以飲之然飲之者有¶
多有寡為江河者不能使之一一均同其量任其自¶
然而已不然恐造物者亦太勞矣余謂師授學者以¶
道亦當如是既以自警且示韓陳二生八月二日偶¶
書¶
　　　　分絶¶
伊川先生云常思天下君臣父子兄弟夫婦有多少¶
不盡分䖏况今所為親戚故舊昆弟友朋四者天理¶
當然之分廢将無遺可哀也㢤秪是計較扵我善&KR0086;¶
有無相益為事與之離合耳静言思之物則既蔽近¶
扵飛走人既與非&KR0011;相&KR0258;䖏㡬何不傷而夷也可不¶
慎言堇行凢事&KR0039;檢以先周身之防而存逺大之¶
<pb:KR4d0464_SBCK_044-6a>¶
　至元戊子&KR0010;臘日書¶
　　　　無音¶
萬物受氣於天音者情之所由發也以政有得失而音¶
有乖和雖極亂極困未有情不宣而音不作者如幽厲¶
之世雅固遏宻變則不無也至於當有絶無豈困而不¶
暇作伏而不敢出其或善不足以法惡不足以戒亦若¶
天變之無所見乎三者必有一居於此矣於是感而書之¶
　　　　得失¶
人之得失一係夫命之通塞若得則既不當過恩于¶
其所舉揣其已才如何耳失則又不當致怨于其所¶
沮亦當量已命之如何耳若恩有歸是人憐其不才¶
而&KR0059;之也怨其沮是我妄為言而不安其命分也何¶
<pb:KR4d0464_SBCK_044-6b>¶
益㢤已丑&KR0010;夏六月客退偶書以自儆¶
　　　　黄鳥三良説¶
觀坡和陶三良詩反復詠味似責三良之不當死也¶
當時&KR0025;死穆公者百七十七人蓋康公&KR0025;先君亂命¶
迫而納之也三良之不死淂乎若專責康公可也分¶
謗三良豈忠恕之道㢤只以坡之議論英偉辝氣縱¶
横讀之者爱其如此故不&KR0116;白壁之有微瑕也若晦¶
翁之詩説可謂盡之矣¶
　　　　文辭先後¶
文之作其耒不一有意先而辝後者有辝先而就意¶
者意先而就辝者易辝先而就意者難意先辝後辝¶
順而理&KR0085;辝先意後語離而理乖此必然理也學者¶
<pb:KR4d0464_SBCK_044-7a>¶
最當知之¶
　　　　讀淮南子¶
淮南鴻寳書出大山䓁徒&KR0001;述在藝文言掇百家之¶
緒餘耳特變其文而為小大異同之論然自得者鮮¶
矣讀之者不無&KR0001;益(至/於)隂陽造化之機治道興衰之¶
理正有吾六經與信史昭在又親扵其身為不善者¶
雖著書立言君子有&KR0001;不道予&KR0001;以讀之者&KR0145;其事¶
實可訓及漢文近古三代之氣有凝而未散者至元¶
丙戌&KR0010;十月二十三日題¶
　&KR0258;著¶
　　　　鸜鵒食蝗¶
秋七月螟生牧野南無幾有鸜鵒自西北踰山来方¶
<pb:KR4d0464_SBCK_044-7b>¶
六七里間林木皆滿遂下啄螟食且盡(乃/作)陣飛去予¶
考漢五行志貪人尸禄猶螟害榖故感而生蝗夫鸜¶
鵒北方之鳥也其觜距有&KR0366;啄之利又數多如是意¶
在位者不肖&KR0005;有因貪抵法而敗者不然何食之既¶
邪紀之驗它日之異時至元五年&KR0010;戊辰也¶
　　　　魚歎¶
至元九季春三月余自燕南還前次淇右逆旅主人¶
條桑徹&KR0095;束藁作炬詢其故曰此&KR0145;魚之具也既而¶
主人置條圜淺水中外以石擁之夜向寂風息波平¶
炬火&KR0120;岸側群鯈趍明争集其中回旋徃復千週百¶
匝眎其條為&KR0328;之大網一不敢出越而㳺去主人俯¶
掇如　地芥焉王子喟然嘆曰班生有言山林之士¶
<pb:KR4d0464_SBCK_044-8a>¶
徃而不&KR0014;返朝廷之士入而不䏻出士乎士乎冐昧¶
行險趍利而不知止者曽何異扵斯乎是&KR0010;重九前¶
三日寓平陽牙城官舎之待旦軒坐聴秋霖耿不能¶
寐追思所見作魚嘆云¶
　　　　非分說¶
甚矣非分之不可求猶鴆毒之不可懐也鴆毒之殺¶
人世知避忌非分之存心其禍有不可測者有人扵¶
此小　有材行險僥倖以濟其慾一旦濡首染指攫¶
&KR0145;公餗是知厥指之可染不知首領之不可保也竒¶
貨之可㞐不知竒禍之不可脫也既而以敗聞抑栁¶
子云立身一敗萬事瓦裂者其是之謂乎夫鳥俛而¶
啄仰而四顧猶懼夫物之為已害也可以人而不如¶
<pb:KR4d0464_SBCK_044-8b>¶
鳥乎今日方食聞府吏藉其家案上一柸蔾藿重扵¶
五䁀七牢矣至元戊辰夏五月重午前三日遺安坣¶
書¶
　　　　鏡箴¶
王子醉堕馬傷額既愈日引鏡自照色黳如凝欎者¶
旬餘因愀然曰昔樂正子春下堂&KR0085;傷追悔不踰閾¶
者累月盖聖人以毀傷髪膚爲深戒必全而歸之爲¶
至孝矧䧟身非義一敗瓦裂之酷㢤是以墨子悲其¶
絲染馬迁痛其刑餘栁州悼其躁進也惟其㞐易俟¶
命不行險毋苟淂&KR0025;容中道乃爲合理吾知免夫至¶
扵㳺㞐食寝則體安而氣平不然事変之來少有蹉¶
跌又何翅髮膚之毀傷物議之輕重者耶嗚呼小子¶
<pb:KR4d0464_SBCK_044-9a>¶
&KR1040;其戒之慎之扵是乎書時至元辛未冬十一月十¶
有三日也¶
　　　　簮導玉飾辨¶
統軍府&KR0025;事李良貴上計耒燕過予出示華玉一方¶
長寸許廣如之状&KR0124;方勝然其文章昭囬刻卧蚕中¶
間髣髴粟粒&KR0046;起上作蟠螭闖首左頋前足去左其¶
下穴方孔甚邃玉色皦&KR0243;殆疑脂然余曰魏晋已下¶
無有也李曰然此陽夏壙中物也余時方讀礼書而¶
此物適㑹因攷其制盖大冠横笄之首飾也(古者笄/長尺二)¶
(寸諸侯以王/大夫士用象)其爲神明之噐断無疑矣何以知其然¶
禮云瓦不成沬木不成斵有鍾磬而無簨簴其曰明¶
噐神明之也故&KR0692;其足之左扵乎魏晋去秦漢未逺¶
<pb:KR4d0464_SBCK_044-9b>¶
兹物也視之猶可仿像一時禮文之盛古人嘆三代¶
吾不淂而見之淂見漢魏斯可矣盖文獻之傳尚足¶
徴扵當時者耳扵是乎書¶
　　　　興平閤本說¶
古今名臣&KR0030;像皆曰興平閤本興平亰兆縣名而曰¶
閤本予&KR0004;不觧其㫖近襄&KR0092;吉仲和過予覩壁間李¶
衞公東坡等像此正興平縣學&KR0001;臨者甞聞諸進士¶
武公張徽君羙云金大㝎間某人自秘書郎出宰兹¶
邑&KR0662;取平日&KR0060;模秘府真像而圗形焉故有閤本之¶
目云¶
　　　　崇徳堂說¶
余貌不&KR0045;寫之者未淂盡肖建賈君一貌而見者皆¶
<pb:KR4d0464_SBCK_044-10a>¶
以為余且曰仲器為人不止技&KR0091;其扵奉親事嫂以¶
孝友聞郷間殊侃侃也既而求名其堂且叙其世家¶
賈系出襄&KR0092;今汾東有塜巋然曰賈相者乃逺祖也¶
從傍㞐民同族氏者尚百餘家有圭田三百畒耕穫¶
者主其年之守祀終而始焉奉為故事甚恪考夫傳¶
記盖賈䂊州逵之壠耳豫州在魏晉以鉅儒名卿顯¶
冝其世祀至于今而弗絶也今觀仲噐氣質温粹孝¶
友純至似非丹青馳譽者豈豫州之澤淵流而未央¶
邪故以崇徳榜之且用篤其&KR0001;巳至勉其&KR0001;未尽者¶
焉至元丙子清明前三日題¶
　　　　讀唐徐有功事蹟¶
周革唐命&KR0233;后煽䖏任威刑而絶異議遂&KR0120;麗景等¶
<pb:KR4d0464_SBCK_044-10b>¶
制獄縱周来之徒誣搆䧟置膏流　節觧之禍莫有¶
捄止大者以剪夷宗子希旨下者以告宻上変徼功¶
&KR0294;朴滿朝中外股慄時有功以司理之微秉公恕之¶
心扞折兇鋒守死不撓至辯明&KR0072;抑竟頼全宥者甚¶
衆嗚呼仁㢤公固知上含容&KR0012;直庸示公道然人慾肆¶
裂之際天理有不可泯㓕者彼中橋突犯清蹕釋¶
之辯扵漢文慎罰之&KR0004;威衛悮斫&KR0092;栢仁傑諍髙宗¶
扵受諌之日以&KR0020;以時司刑為尤難及拜西臺至頓¶
顙流涕有鹿挺懸庖之請何感動自悼若此豈體存¶
正大明哲保身之方非權無以濟之邪¶
　　　　紀異¶
至元十三年夏六月王按察立夫同在汴梁試院中¶
<pb:KR4d0464_SBCK_044-11a>¶
告子云前年冬十月益都路緫管于也孫䚟以髀瘡¶
卒扵官&KR0004;病臥踰浹旬遽召左右具儀從及鷹犬橐¶
鞬者列堂下徐曰吾今日晌午逝矣家人問何徃曰¶
&KR0005;赴逹官某人府言畢據銀椅而終逹官者故&KR0101;真¶
㝎路郡沃魯外五赤也蓋公自微時薦擢于朝以致¶
顕逹皆公力云俄有樂安縣吏耒云日晡時三十里¶
外遇公騶&KR0016;甚盛従者呼某至馬前喻之曰汝歸當¶
告吾家若車徒西還凢過水當以金錢投之&KR0004;不知¶
公&KR0162;舘矣翼日又有自濟南来者亦見公獵道左而¶
西如平生然明年丁丑夏四月與公之子某㑹燕以¶
向&KR0001;聞審焉不少異因念余向在省署識公扵稠人¶
中&KR2399;幹魁偉望之一雄傑也立夫云公爲人忠謹誠¶
<pb:KR4d0464_SBCK_044-11b>¶
慤厯事三朝多為上&KR0001;&KR0029;注世為燕之香河人夀五¶
十有㡬又聞吏部尚書太原髙公亦臨終區䖏後事¶
神志灑灑不少乱問&KR0016;&KR0025;具堦下否曰具如期而逝¶
嘗聞聦明正直者生有&KR0001;自來殁有&KR0001;自去如&KR0019;說¶
上為列星韓柱國死作閆羅信有據而然也因併筆¶
以記其異¶
　　　讀魏相傳¶
周書有云論道經&KR0022;爕理隂陽道者何以正心誠意¶
為體仁義禮樂乃其具耳以此出治隂陽自和萬物¶
咸淂其理舎是非復有調元之術也今觀相之爕理¶
至區區建議舉四人各主一時使衣服禮物朝&KR0021;百¶
事一切法而行之時至明言所職庶政玉燭之祥何¶
<pb:KR4d0464_SBCK_044-12a>¶
不思之甚也嗚呼西漢去三代殊迩相扵中興為有¶
聲其經綸器業惜乎不岀乎正心誠意之大學而牽¶
扵五行附㑹之小數豈見道未明權衡機務之心有¶
&KR0001;偏溺㢤¶
　　　　御書銀盒事¶
客有云道&KR0092;朝二近侍以功名利逹由天&KR1179;人事因私¶
相論誥甲曰天乙曰人上聞之&KR0145;銀盒中㧗曰可去者¶
某宫遂授乙者使赴尚書省既出衂血大作不克徃¶
適與甲㑹以君&KR1179;不可緩即就付焉其人拜官而去¶
由是而觀雖云君相造命不知造物使之然耳近一¶
名士甚為¶
聖上所重當軸者力薦(以/為)同列&KR0005;謂旦夕輔政及¶
<pb:KR4d0464_SBCK_044-12b>¶
上聞喜其奏而徐之既而病卒因記客談併書其事¶
　　　　紀肉芝䓁事¶
天興&KR0004;荆王府弟中庭産&KR0079;芝一株髙可五寸許色¶
紅鮮可爱既而枝葉流津濡地視之皆成血臭不可¶
聞剷去復出者再遇夜房榻間有物作聲伏其中燭¶
之群狐滿床逐捕失所在未㡬曹王訛可出質王妃¶
蕭氏向予談其事妃尚書貢之孫今為黄冠師㞐衛¶
　　　　先友牛講議國瑞¶
牛天祥字國瑞澤州&KR0092;川人通天文武經占筮風角¶
䓁書正大間甞為恒山公府議事官兵后㞐衛東白¶
皇渡既而著軍前中書省詳議辛亥秋八月應東諸¶
侯聘客死&KR0147;城夀五十有七&KR0089;汲縣郭村東郷清水¶
<pb:KR4d0464_SBCK_044-13a>¶
¶
　　　　鎮州風俗¶
鎮人以七月六日為七夕莭盖其避王鎔　日¶
　　　　百餘&KR0010;俗以為常何恩徳感人心也如是¶
　　　　據五州當時四鄰交争併&KR0120;惟鎮之人古¶
　　　帶遊嬉燕樂安王氏之無事彼懐思不忘愈¶
　　　　者豈非是欤則知文忠公筆削(真/實)録矣至¶
　巳夘■月六日按部次新市縣五夜燈下書¶
　　　　僮喻(官真定時五/月夏至日作)¶
秋澗翁自㓜讀書踈扵生事䖏則知渉古今攷治道¶
　　驗平時所淂扵日用間庶伸微志故從壮&KR0010;沗¶
　　列舉家仰食&KR0338;禄未省飢凍切身者二十有餘¶
<pb:KR4d0464_SBCK_044-13b>¶
年矣雖然&KR0138;閑即無以資生顧貧乃士之常不敢畧¶
有他騖以覬苟淂非惟不觧亦且耻出諸口汝䓁轉¶
藉翁庇各蓄妻&KR0573;子日嬉温飽奔走承侍外心則無¶
&KR0001;苦也汝翁且自已夘秋移官燕南忽復四禩以理¶
&KR0005;去乃有維揚之&KR1179;夤縁投獻遂致杫止重叙一官¶
良爲匪易其倖与否汝等朝夕&KR0001;親覩也及&KR0047;還滹¶
上復需後&KR1179;今又數月矣適饑旱相仍食艱口衆事¶
&KR0020;牽率有進退維谷者况汝翁行年五十有七自惟¶
踈拙與時齟齬加之筯力衰耗百念&KR0069;冷静退之心¶
日徃來扵其懐甞謂秩天秩也不肖者無乆當之理¶
禄天禄也衰老者無恒&KR0060;之方躬田力穯本吾家素¶
業稅駕壠&KR0383;固分&KR0001;冝然行止有命又非吾之&KR0001;敢¶
<pb:KR4d0464_SBCK_044-14a>¶
必也此淵明所以有心形相役口腹交病之嘆盻盻¶
一稔歛裳霄逝切甞慨有感焉今日炊㷑晨冷庖人¶
告乏計口而食月淂粟五釡可足時斗直鏹餘二千¶
是旬月&KR0001;縻湏六萬三千銭耳其賔客之奉&KR0159;吊之¶
禮塩醢葷茹薪㸑芻抺僦舎之費不在焉諺所謂百¶
指無糲飱食倒黄流灘諒非虚語噫官時来則爲筆¶
耕之&KR0243;又非所恒㡬何不相胥而困也今日夏至聞¶
東郊穫麥天倉廓開招拾遺秉不爲無益汝等其徃¶
㢤毋忽且令汝知田功之艱一餔之不輕&KR0023;也暮歸¶
淂新麥斗餘僮奴輩既飯放啜頓失菜色爲一快也¶
又念位雖下近伐冰之家尚爾窘迫在閭閰細民不¶
合釡而坐餒者㡬希矣因援翰作僮喻㑹有餘思不¶
<pb:KR4d0464_SBCK_044-14b>¶
&KR0085;為暴殄之戒且廣訓儉之遺意云¶
　　　　魃妖¶
余行陽榖道中農人有以魃言者余告之曰周宣王¶
詩云旱魃為虐是魃非今見從古有之此盖旱妖之¶
氣感人変&KR0001;娠而成耳神異經云魃生南方&KR0079;體長¶
二三尺目在頂上走行如風見之䖏赤地千里執而¶
杸之溷中即死旱氣乃消又云魃字從&KR0017;&KR0017;魅之物¶
所生非唯南方也且古者娠婦不使食邪味聴滛聲¶
覩&KR0086;色恐逐&KR0001;感而化余故曰変元娠而成妖耳¶
　　　　　哀辝後¶
衞自壬子&KR0010;迄今邑中子弟不三十而夭者凡八人¶
　　　季武王範　輩皆雋秀有望翩翩而佳¶
<pb:KR4d0464_SBCK_044-15a>¶
者也吁百蛇堕地一或能龍既玉汝之&KR0186;復奪之不¶
知造物者果何意也余故以咄咄怪事爲言然以理¶
揆之雖一家之㐫変亦斯人有自致者甞記一士人¶
問扵　先君(子/曰)粤惟金&KR0004;已来衛之文秀者極罕間¶
有之多秀而不實先君曰衛地濵河沙薄豈其氣¶
䟽弱故也若使水環州南或城㞐水西氣或可盛時¶
不肖尚穉聞之不存諸心又弗請問其&KR0001;以故雅意¶
&KR0001;在每念之而不明了以今&KR0026;之其言固爲有徴何¶
則如東平汶出府南阿邑濟經縣東且以東阿較之¶
在金一代由進士而位郷相者幾二十人鄆則不湏¶
論也然魯無君子斯焉取斯使衛師有經儒人問學¶
而知義則薄者可厚愚者可明天者可夀也此雖以¶
<pb:KR4d0464_SBCK_044-15b>¶
人事臆度若有&KR0024;扵世教聞之者庶不惑扵邪妄之¶
說云至元戊子秋八月八日書¶
　　　　盧氏墳石泣¶
大都玉馬坊耿氏石獅猛水出如霧予時爲御史目¶
覩其事山陽長流村盧氏墳石表水出如泣者連曰¶
耿盧二人皆出微賤而遽當台鉉此驟淂不祥之極¶
也盖善&KR0086;以&KR0011;應故隂沴&KR0005;至兆見扵石如此予因¶
曰此石泣也二人㝷皆&KR0013;誅然泣者非憫之也悲乎¶
不知其量也吁¶
　　　　龍堕農民王家¶
至元二十年癸未夏六月中大雨河西郷農家王氏¶
甫夕黒霧四塞中庭䆫户間寒&KR1006;不可勝視之有蒼¶
<pb:KR4d0464_SBCK_044-16a>¶
龍蜿蜒在氣中起而復堕者再時王氏女已笄下堂¶
趍室驚而絶扵地救乃甦問所見亦同歘霆震霧散¶
失所在明日視其地鱗鬛印&KR0378;尚宛然也王氏世居¶
水上其下潭渦殊深黒可畏¶
　　　　雜著¶
太宗英文皇帝天容睟表一&KR0124;釋迦真像仁厚有餘¶
言辭極寡服御儉素不尚華飾委任大臣畧無疑貳¶
性頗樂飲及御下聽政不易常度當時政歸䑓閤朝¶
野&KR0794;娱前後十年號&KR0091;廓廓無事臣向過平隂縣聞¶
校尉陳某所談如此陳早年盖¶
先朝控鶴近侍者云¶
前宋時有日者肆相國寺東一日而識四相謂韓魏¶
<pb:KR4d0464_SBCK_044-16b>¶
公范文正公王沂公張齊賢也自後術不一售竟窮¶
悴而死近年&KR0030;師覃人孫某奉■詔追冩¶
太祖聖武皇帝與¶
睿宗景襄皇帝御容及奉進¶
上顧其惟肖至泣下沾衿宣賜甚渥孫歸及家而殁¶
二人術雖不同其扵發藏泄秘則一也&KR0019;曰人之患¶
莫大知人之機况神明不測者乎戊子秋目疾後書¶
　　　　鶻嘆¶
昔有漁扵河濵者見一鶻摶一禽扵沙渚間禽逸而¶
鶻不起良乆漁者徃視鶻已死矣彼念之曰鶻之&KR0743;¶
撃性也一舉而坐空拳遂憤而斃有志士之烈焉夫¶
士懐才&KR0018;氣求用扵卋倘時不我合人不我知則納¶
<pb:KR4d0464_SBCK_044-17a>¶
履而去之豈若小人之求之也不以無耻為耻專以患¶
失為事千思百計阿匼&KR0145;容雖僇辱在前而不顧期¶
扵必淂老死而後已豈不貽伊鷙之忸㢤余聞其說¶
甚有合扵吾平日之&KR0001;行者遂著之篇以見微意云¶
戊子&KR0010;重九後一日書(此係石盞正之說)¶
　　　　齒射¶
寳寳翟姓内郷農家子史侯都督江漢時散卒也為¶
人疊齒多力挽弓幾六鈞發無不中少甞射隼並貫¶
干木寳登而&KR0145;之木折與堕碎其臂骨治無法肘已¶
下断去自是馳獵以齒控弦括羽左手托月滿逐獸¶
皆應聲而斃史侯異之上逹後授校秩振古以能射¶
名家者多未聞以齒而决者然付之翼者即兩其足¶
<pb:KR4d0464_SBCK_044-17b>¶
與之角者必去其齒盖懼其全而過為物害也又唐¶
李客師善射好獵每出鳥鵲逐之翔噪時人呼為鳥賊¶
亦&KR0086;其物之多&KR0145;也今翟一手尚爾断其右殆為天¶
所劓乎弟忱說如此故書¶
　　　　&KR0030;虎¶
先君甞告某曰王氏在前金時家魚行里　曽祖府¶
君氣方嚴扵&KR0095;障&KR0030;一虎甚獰意者取陳力就列故¶
也後八十餘年當至元已丑偶於樹塞復圗此獸追¶
念前言(有/常)警懼者書云徳明惟明徳威惟畏今雖頓¶
還舊觀其扵惟畏惟明萬不一逮爾又諺曰生子如¶
狼猶恐如㒬曽之意豈復在此邪小子其志之¶
　　　　先子善書¶
<pb:KR4d0464_SBCK_044-18a>¶
<pb:KR4d0464_SBCK_044-19a>¶
<pb:KR4d0464_SBCK_044-20a>¶
可以辟之者乃命僮道求鱔淂大小四尾&KR0025;其法而¶
用焉明日開户視之机案書帙拭如也嗚呼物&KR0011;之¶
相感也如此何其驗且速㢤余因推其蛀之&KR0001;致盖¶
木斬不時非經雨露浸漬之乆又任其滋而棟焉濕¶
與氣相閼故生噫蛀者木&KR0001;産也而為木之賊政者¶
民治之具也而為(民/之)蠧若上焉者治之而昧其方下¶
焉者忽之而不知畏故害無小大有吾無如彼何者¶
&KR0014;一旦修其政淂其法固雖四㐫之方&KR1179;圯族群弟¶
之流言畔國從容可辦曽不知其艱也至元廿三年¶
丙戌&KR0010;秋八月廿五日夜適良醖在壷欣然引大白¶
者再&KR1179;童子執燭記予之作¶
　　　　紀夢¶
<pb:KR4d0464_SBCK_044-20b>¶
二十四年八月乙丑夜夢予逺行過一城市當荘嶽¶
間一逹官觧鞍卓歇過焉呼予回視之盖叅政飛卿¶
也寒暄外髙曰别雖乆食頃不忘也予曰披此彼此¶
握手間予乃曰聞吾友叅政以来多有施為髙曰傳¶
者妄矣&KR0153;政者&KR0153;知&KR0258;&KR0501;見做不行何施為之有予¶
荅曰渠扵此見打野呵児胡為做不行也遂寤聞夜¶
漏踰四鼓矣古人云至友神交扵冲漠間殆謂是歟¶
次日聞吾友南来論其氣類與同亦夢應也因書此¶
以贈吾三人者相㑹及此當捧腹大為一盧胡也¶
　　　　紀夢¶
二十五年春二月十七日夜夢朝¶
上扵端門内彤䑓上¶
<pb:KR4d0464_SBCK_044-21a>¶
聖上椅坐東北惲扵䑓西南角俯伏¶
上問條支國事惲對以其國甚逺出犀牛革為甲甚¶
良號曰黄犀甲¶
上喜甚因窹明日撿通典六條支國去陽関二萬二¶
千一百里在䓗嶺之西城居山上周四十餘里下臨¶
西海水環其南後漢和帝時乃通地暑濕冝稻産五榖¶
果菜出犎牛孔雀大夘如瓮有桃拔師子犀牛桃拔¶
一名符拔似鹿長毛一角或為天鹿師子似大䖝正¶
黄有(音/髯)耏(音/端)尾(端/者)毛大如斗尔雅云狻猊是也¶
　　　　記夢¶
至元戊子八月十三日夜送真定&KR0078;仲實上路就枕¶
熟睡夢在一雪後亭榭尚書夢符宣慰信雲甫御史¶
<pb:KR4d0464_SBCK_044-21b>¶
王子淵三人来訪坐間話及向在東平時遊燕等事¶
夢符衣一素練衫當膺&KR0030;名士像自遺山已下數人¶
余即題詩杋上云不惜千金買東絹丹青難冩是精¶
神因大噱曰此衫甚佳但到䖏是長&KR0018;一軸諸公行¶
神也遂蹵踏砌雪而&KR0116;乃自占其夢復作一聮云恐¶
是隆江方大用故&KR0005;賢彦貯&KR0336;中¶
　　　　詩夢¶
十一月七日與児子軰祓除回就枕熟睡近四鼓夢¶
與姜君文卿㑹厯下亭酒半酣姜歌鷓鴣曲夀予聲¶
甚&KR0172;亮巳而以遺山新舊樂府爲問余曰舊作極佳¶
晚年&KR0116;詞逸意宕似返傷正氣姜以爲然予因賦詩¶
以贈既&KR0116;頗記其一二因&KR0085;成之其詩曰&KR0030;戟清香¶
<pb:KR4d0464_SBCK_044-22a>¶
敞燕㞐分明夢裏到庭除恩醲故里懸車後錦爛秋¶
鷹歛翮&KR0004;細棹觥舡浮酒海暫停銀管合纍珠賞音¶
千古遺山曲堅意髙歌要夀予既而後夢至一大城¶
府遇老人邀予入王氏邸肆其主即曰汝非王秋澗¶
邪予曰然因口占二句云此生難道無餘幸海上人¶
争識姓名仍詢曰此何䖏曰兹戅州也地在洞庭湖¶
南七百餘里予曰東坡八詠何在曰石刻去此又三¶
百里外其老人又推予賤庚曰誰謂中州無人乎未¶
及問其行藏而窹時二十五年戊子&KR0010;也¶
　　　　十一月十二日夜夢¶
四鼓時夢入一重修大佛閣有鉅蛇長約三丈自閣¶
壁西北而下僧徒以杖擊之不中(内/一)僧揮鍤中断為¶
<pb:KR4d0464_SBCK_044-22b>¶
(三/叚)予稍前視之其蛇首似獸有㕠角若羚羊者膏血¶
淋漓赫赫然尚能舉動次夜復夢人以羽矢一大房¶
若今之鞬者掛于中門¶
　　　　記夢中題人手卷¶
娶為無後有子而嗣有餘老為致養子孝而養不闕¶
其&KR0285;慾或有&KR0001;未免而年巳及扵耄而扵三者吾子¶
&KR0005;何擇焉擲筆而&KR0116;因卧&KR0015;曰夫子自道也扵是&KR0120;¶
而書以為儆至元二十六年&KR0010;在巳丑春二月二十¶
一日辛未夜也予時年六十三明日㑹亡友中丞王¶
君&KR0089;扵正尚里¶
　　　　夢觧¶
予平日夢頗異自今年夏多夢疾厄㐫喪或纒綿墟¶
<pb:KR4d0464_SBCK_044-23a>¶
墓間(及/故)交乆殁者與之宴逰談&KR0015;如西溪賛拜殿授¶
王中丞需&KR0016;而作且知其彼死時又不省在寤&KR0304;中¶
尔覺意甚&KR0086;之因自觧曰此無他乃一身隂陽消長¶
之漸也毉家有云男子四十隂氣自半况(行近/八八)之數¶
乎雖然氣有盛衰人不能皆然若有餘尤當惜養不¶
至耗竭可也陽為舒為暢隂為&KR0429;為悽&KR0228;多而舒少¶
故神才交而魄為之勝矣調此二者柰何有&KR0376;&KR0285;慾¶
少思慮檢行已安傃分息形神而植定力旦則(以/此)理¶
坐進夕則以夢相驗一&KR0137;有差立為除治其病庶少¶
瘳矣昔夫子向衰稱不復見周公扵夢只是老克自¶
持不願乎其外之意也若不量力不安分凢百营為¶
返勝扵昔&KR0005;見有不任我劳従中躍出辝而去之者¶
<pb:KR4d0464_SBCK_044-23b>¶
矣可不畏(慎/也)㢤故曰知之者強不知者老其是之謂¶
乎作夢解¶
　　　　紀風異¶
余年十七八徃蘇門讀書至古城東十里外有旋風¶
自西南截泉水北来望之圍圎約六七里大其髙入¶
天聲勢如甲馬迅馳黒氣蓬勃吹拔草樹飛卷半空¶
余走不及避乃&KR0661;目&KR0029;棠樹悚立須&KR0119;&KR0116;寒凛氣繳¶
束而過别無它故今日偶讀筆談見元豊間武城縣¶
旋(風/殺)傷人甚衆因念予㓜多灾阨追想徃事有可怖¶
者故書以為来者之警壬辰秋申月已七日記¶
　　　　喪紀¶
古之人以送終為大事故即是而察禮者¶
<pb:KR4d0464_SBCK_044-24a>¶
氏&KR0005;&KR0089;燕人来觀滕文居廬弔者大悅今&KR0026;雷白二¶
家祔&KR0089;甚有関扵風化而出扵常人之表者一則衰¶
絰纍然多従古制二則寝苫枕塊卒哭後日飯&KR0188;食¶
三則不徇俗而用二家四則穿治壙右製為壁藏土¶
周扵棺畧不施甓五則直壙下&KR0590;同穴異棺乃北其¶
首六則墓記従實畧無虚飾至扵容色之慼僻踴之¶
數又見夫固&KR0001;自盡之道以致㑹&KR0089;者皆歎息有得¶
而去因念唐為衣冠盛代至&KR0021;不焚&KR0115;錢唯顔魯公¶
張司業家又伊川先生㞐洛下治䘮不用浮屠法雖¶
風動一時止一二家化之予行年五十有九䆠㳺四¶
方其扵&KR0159;弔固云不少然由徳風而偃者&KR0001;見亦姚¶
許與是三家而已嗚呼甚㢤禮之難復俗之不易¶
<pb:KR4d0464_SBCK_044-24b>¶
化也如是述䘮紀以寓予感雷則祔其母夫人侯氏¶
白則&KR0089;其父頥樂先生云¶
　　　　紀夢¶
至元十七年春某官真㝎夢先祖敦武府君親告某¶
曰今濟源縣宋宰相陳堯叟碑文内王其姓者䢻王¶
氏逺祖也汝其識之廿年正月在燕與懐州劉節使¶
相㑹問及陳相石刻云濟源見有陳堯叟讀書堂故¶
碑但不知有無王姓者筆之以志異日求訪¶
　　　　紀夢¶
至元十九年八月二日夜分後夢行通衢見大井中¶
一異状人跨青色鉅虵躍出地長(約/丈)餘身廣闊与尾¶
等修鱗濯濯可数若&KR0005;前迎而復去余俯視井中水¶
<pb:KR4d0464_SBCK_044-25a>¶
波皆成五彩丹色殊煥爛也内中至井漘与&KR0001;經遺¶
水濡濕尚淋漓然余逐蛇前行相去數歩外因&KR0145;碎¶
甓擲之者&KR0298;既而余入一團焦避之蛇復来集其首¶
巳化為馬又有數異馬飛舞環余而立&KR0004;甚惕息至¶
此無復怖矣㝷登一&KR0181;閤少頃従閣之西道木陛下¶
降乃窹¶
　　　　月異¶
庚辰&KR0010;十一月十一日長至日日出三丈許月現東¶
北丑位間去日約百餘丈其上數丈隂魄&KR0475;團畧無¶
虧欠至寅方移時乃㓕因念月與玄象經緯空際太¶
陽既出自掩而不見今太隂於陽生之朝晝見與日¶
並光又未甞月出東北方者吁亦異㢤¶
<pb:KR4d0464_SBCK_044-25b>¶
　　　　剱戒哀梁子也¶
梁奉議仲常與予聮事扵憲司者凡四年十九年冬¶
同在京師乃告予曰僕有一劒頗古而犀利自落吾¶
手每臨静夜屢聆悲鳴比復作聲錚然也且聞百錬¶
之精或甞試人者則鳴卋傳以為劒戒予疑焉白此¶
金孽(也非/戒也)旣而梁以事南還陳留(到/家)四日而卒吁亦¶
異㢤因念張蕐授千&KR0005;而告㐫鄭逵淂吼劒而怪至¶
夫金鏞木鐸中&KR0046;大聲若無因而自鳴則為不祥之¶
金梁以劒異告予至其死時僅四十九日淂不為劒¶
之孽乎梁諱秉常燕人性機警持事峭急寡譲淂年¶
五十有三金尚書梁肅裔孫見&KR0001;藏世譜云至元廿¶
年&KR0010;在(癸/未)端月十有一日王惲書¶
<pb:KR4d0464_SBCK_044-26a>¶
　　　　鹿庵先生卒日¶
至元三十年癸已冬十二月廿二日鹿庵先生夀九¶
十二歳無疾而終先是公静坐間忽張目仰視屋廬¶
曰我扵此居淂箇月旬日間尔及薨適滿其數氣比¶
絶呼家人令具鞍馬曰可与兄去矣随有大星隕扵¶
寝室東山其光芒炬然曰兄者盖同母兄文勉先生¶
也爱民榜進士第甞為某縣令終恒山幕官明年二¶
月其壻李惟賔&KR0089;東平府湏城縣三十一年四月五¶
日李野齋說如此¶
　　　　家府遺事¶
先君思淵子通天文又善風角辛亥夏六月¶
憲宗即位明年壬子秋先子以事至相下九月&KR0004;客¶
<pb:KR4d0464_SBCK_044-26b>¶
鶴壁友人趙&KR0101;摧家一日夙興見東北方有紫氣極¶
光大衝貫上下如千石之囷時磁人杜伯縝侍側指¶
示之杜曰此何祥也曰天子氣也杜曰今¶
新君御卋其應無疑曰非也十年後當别有大聖人¶
&KR0120;非復今日也渠切記無忘第老夫不淂見耳至元¶
十五年予過&KR0493;陽與杜相㑹話間偶出元書片&KR0083;相¶
付且歎其先軰學術之精有如是也¶
　　　　國朝奉使¶
大元¶
太宗朝奉使宣撫王公諱楫字　豳人有文武才¶
略金季舉進士不第以武弁降¶
太祖聖武皇帝即授宣撫使佩金虎符時年三十至¶
<pb:KR4d0464_SBCK_044-27a>¶
太宗朝丁酉&KR0010;假御史大夫持莭使宋議和雖徃返¶
十年有皇其蕐風義言言竟&KR0025;我議不幸使軺北還¶
前次荊南疽發背卒年六十　時癸夘秋也道號&KR0181;¶
岩翁有文集并使宋録藏扵家元貞改號六月十日¶
偶過其家孫元徳因出示公祕閣&KR0030;像介胄弓劔姿¶
䬃爽盖儒将之偉者元徳風彩甚肖其祖及&KR0026;楊&KR0181;¶
陽楊西庵吕大鵬張徽商左山&KR0021;文&KR0030;賛題跋等篇¶
又說公比卒前數日夢一青衣童子傳王溪東舘主¶
人(來/召)既抵其䖏宫&KR0026;甚麗止公俟門屏間少頃出報¶
曰公旬日後當主是舘吁亦異㢤又&KR0026;馬雲卿&KR0001;畫¶
人様吴粧五星廼竒筆也其金水二女形皆散髪金¶
主殺故杖劒水持筆者&KR0137;謂水官主録過木捧蟠桃¶
<pb:KR4d0464_SBCK_044-27b>¶
火四臂上擎飈輪散火下操弧矢當前一大星旁射¶
土則扶虬杖而已¶
　　　　六帖說¶
白樂天作&KR0011;書名六帖通典選㪯門載唐制曰開元¶
中舉行課試之法帖經者以所習經掩其兩端中間¶
惟開一行裁&KR0083;為帖凢帖三字随時増損可否不一¶
&KR0137;淂四得五淂六者為通此六帖之名所&KR0025;&KR0120;也六¶
帖云者取中貼之數以名其書期扵必遂中&KR0223;也¶
　　　　金制¶
金人立國作制頗詳雖服御飲膳皆有法以維之然¶
化敝則奢麗奢則嬌嬌則弱弱則萎薾而不振恐亦¶
取亡國之一端也今日因餟粥糝不可對齒偶思穆¶
<pb:KR4d0464_SBCK_044-28a>¶
若卷如之事為感而筆之¶
　　　　冠冕始制¶
&KR0137;者以金人盤領上服與西域素積尖冐皆出本俗¶
余以謂盤領漢之曲領尖冐古弁之制也今晨讀戴¶
禮冠義得鄭氏冠禮&KR0120;早晚之說&KR0091;周公對成王云¶
古人冐覆而勾領謂三皇時以冐覆頭勾領繞頸皆¶
以羽皮為之至黄帝則有冕弁又云帝造火食旃冕¶
而用布帛代其羽皮乃知二物皆三皇巳来之遺物¶
也又如山東民家至今亦以長幅皂繒蒙纒首髻西¶
域人用綌絺纒繞其首及食齒人冠絳氊以冐頂髽¶
者其亦本於此欤嗚呼禮失扵中而求之野冨㢤言¶
乎¶
<pb:KR4d0464_SBCK_044-28b>¶
　　　　裴中立不引韓愈共事¶
昔裴晋公授鉞平淮辟韓愈為司馬自以度為已知¶
然終不引愈共天下事至作田横墓文微露其憤時¶
貞元十一載(公/年)始踰壮矣予甞思而不淂其&KR0001;以今¶
乃悟此何異魏公之抑蘇軾也大抵才盛學&KR0054;之士¶
加以年少未免有軒昻莫降之志卒之臨大事成大¶
業有不當如是者乃知二公厚而惜之非畏而忌之¶
也欲使澄治客氣明夫大學之道懿蓄其文徳以就¶
夫晚成之器耳嗚呼君子爱人以德復有重扵此者¶
乎戊子&KR0010;冬十一月朔晨&KR0120;偶書¶
　　　　賤生扵無用說¶
萬物&KR0313;扵兩間未有一物而不為卋用者况人乎人¶
<pb:KR4d0464_SBCK_044-29a>¶
之為物淂氣之全而靈之最者也苟自棄自暴不為¶
卋之&KR0001;用非惟返不及物而賤之&KR0001;由生也彼牛溲¶
馬勃敗鼓之皮物&KR0011;之極賤者也然一旦與用適冝¶
顧惟毫末可以愈竒疾應時需即与玉札丹砂赤箭¶
青芝並芳而同貴貴生扵有&KR0001;用故也彼衣敝緼袍¶
並夫華簮盛服之士貴賤固有間矣其&KR0001;以秉有靈¶
&KR0212;物備扵我者則不殊也故為士者烏可&KR0086;其居貧¶
䖏賤戚戚然卋之不我用也要當明徳志學思求其¶
致用之方可也世之&KR0001;謂學者多矣有有為之學有¶
無用之學窮經洞理粹我言議俾明夫大學之道者¶
此有用之學也如分章摘句&KR0378;逺古而不通今攻治¶
異端昧天理而畔扵道是皆無益之學也士乎士乎¶
<pb:KR4d0464_SBCK_044-29b>¶
扵焉而不擇其有用而致力乎無用及其志與年邁¶
悲嘆窮廬&KR0057;其世之不我用跡惑矣衍賤生無用說¶
　　　　庭芝評郝奉使文¶
李庭芝見郝奉使文字謂陳月觀曰陵川固才髙學¶
&KR0054;但(出/入)韓文未甚熟耳余甞度之韓文卋&KR0001;重者其¶
要非一今李之扵郝&KR0001;以云云者正以韓豊而不踰¶
一辭約而不失一字郝之返是者極多不然是擇焉¶
不精明理未至&KR0258;以非聖之言故也¶
　　　　崖公厲&KR0017;事跡¶
故荣禄大夫平章政事御史中丞領侍儀司崔公遺¶
言曰人秉四大假合而爲生踐&KR0130;五常而爲用有偏¶
於學佛者溺扵儒(書/者)各執其一偏&KR0001;以學者兩不淂¶
<pb:KR4d0464_SBCK_044-30a>¶
其全雖聖人性&KR1179;之學備載方&KR0634;而學者多以尋行¶
數黒為務及其遇一事决一疑皆不能自省愚扵七¶
月上旬腦後病瘡&KR0004;不以為意㑹¶
車駕幸大都跋渉從行瘡益舉彂廿三日問醫者麻¶
&KR0101;丞曰此為腦疽其源發自五臓急之不可緩之不¶
可當以漸治之自是日　詣麻行舘求治後至白海¶
而瘡势益大形疲力瘁心神不寕以此自思盖無他¶
故病之&KR0001;作也然&KR0001;恨者㞐無良醫行不能扈從一¶
曰近侍官伯勝等以愚病聞奉¶
旨留麻&KR0101;(丞/於)白海治之拜¶
命日赧汗浹背伏思平昔畧無報¶
國殊勲致感今日¶
<pb:KR4d0464_SBCK_044-30b>¶
聖恩如此由是&KR0116;瘡疾頗回然扵夢寐間每為厲&KR0017;&KR0001;¶
慿&KR0060;謂生死是苦樂我心既㝎何從不可八月二日¶
&KR0025;其醫針者(三/處)&KR0116;心舒意暢神志帖然視天地之氣¶
月白風清霜露溶溶萬物各淂其&KR0001;而吾之清氣其¶
静者混然同扵表裏方就&KR0397;而厲&KR0017;又見扵夢且曰¶
卋間多少難了難行之事相惱百端向之治功皆不¶
復見而疼痛比前尤加夢中恍愡而&KR0116;坐而思之非¶
厲也以我&KR0001;見不㝎淂乗其便耳若吾身&KR0023;安即与¶
天地萬物混融同一和氣彼厲&KR0294;安能凂我㢤且天¶
下之事不可不辨扵早人之生死不可不識扵先我¶
旣能悟此白日黒夜自有㝎数彼厲&KR0294;何預因記其¶
夢以俟知者詳焉時大徳二年八月五日也■卷終¶
