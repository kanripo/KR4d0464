# -*- mode: mandoku-view -*-
#+TITLE: 秋澗集
#+DATE: 2015-09-23 10:26:05
#+PROPERTY: JUAN 44


　辨說¶
　　　日用¶
講究義理其用有三體認明白臨事能施為出一也¶道
義傳受必託於言辭筆頭發明出來二也其或諸¶生請
益發藥啟廸化若時雨三也至若都曽經歴只¶為目前
<pb:KR4d0464_WYG_044-1b>
不曽專心理㑹又不能記誦乍了若無使此¶心茫然如
道傍空舍諸物得去來住持不敢認為已¶有又學既不
固及人說著方才省記終了自無所得¶前賢力學須先
除去此病攻苦食淡不為一毫外物¶移動屏墮氣収放
心一主於敬不雜觀不過分此或¶未畢輒復他務纔作
復輟今日已過而有明日管得<md:KR4d0464_SBCK_044-1b>¶無時定志帥氣如下硬
寨確乎有不可㧞之勢一物¶一事不輕放過窮理盡性
至於命而後己(性與命只是/一個理¶而已)若有所得即極力存養晝
<pb:KR4d0464_WYG_044-2a>
見之於行事夜驗之於¶夢寐使真積之功日新一日不
使頃刻間斷不恤乎¶時之利不利不問乎人之知不知
将所樂自喜專以¶推崇天爵為至古之學者無不盡其
極者恐不外是¶不然困而不學生而為斯民之下不知
所以學老而¶為乾没之人良可哀也此皆予之錮疾遂
書以自訂¶非敢示之他人¶
　　　書太極圖後¶
嘗觀宋一代道統傳授獨推濓溪元公為首及究其¶功
<pb:KR4d0464_WYG_044-2b>
用有渙然氷釋者蓋先生始明太極隂陽五行性<md:KR4d0464_SBCK_044-2a>¶命之
說以開萬世沉迷之惑明一出於中天故也夫¶太極者
何曰有物混成先天地生以一而含三者也老¶氏所謂
一生二二生三三生萬物者是已為太極判¶而有天地
乾坤既位然後萬物育焉故理可見而道¶由是而生道
者循其理之路也其性之與命尤坦然¶明白性者理之
所從出理也者只是純一四端而已¶固無有不善命者
氣之所從來氣也者變化錯糅有¶清濁厚薄參差不
<pb:KR4d0464_WYG_044-3a>
齊之間曰賢愚曰壽夭曰貴賤曰¶冨貴一隨所遇而禀
之者更無旁入曲生之理濓溪¶先生以前只為先儒不
曽尋出氣質性來雖有混然¶上中下三品之說終是不
可窒礙學者又不致思或¶求而不可得者往往溺於邪
說未免隨人作記以至<md:KR4d0464_SBCK_044-2b>¶迷惑空而不返可哀也哉若先
生之圖之說其有功¶於聖門惠夫後之學者可謂大且
深矣其使輪廻宿¶習荒誕不可致詰之說一掃而無餘
此所以尊居圖¶首為道統之宗也若以作一個分隂分
<pb:KR4d0464_WYG_044-3b>
陽之圖說了¶是齊其末而不揣其本也¶
　　　體認¶
自古至今止是這些人情止是這些事理聖人裁量¶備
盡六經罔有不具後之學者學此也既能通曉窮¶理正
心行已臨事之際觸類相應以較其己之相合¶與否若
事務之來既不體認前言往行以酬酢而¶應變此與不
曽學者何異是最吾儕大病既不能踐跡¶将何以造其
室乎亟當思體認之方從何而入可也<md:KR4d0464_SBCK_044-3a>¶戊子夏四月十
<pb:KR4d0464_WYG_044-4a>
一日晨起偶書小子其志之¶
　　　氣志¶
人志不定只是氣為之亂氣既亂却為動静無常於¶中
互相奪爾若安命順處不以我之所當得而易其¶彼之
所不當有者人無日而不自得也如是則何患¶志之不
安理之不明氣之不充者哉或曰所當得者¶何即天之
所命於我者是也不當得者即天之未嘗¶付與我者此
君子之所以亟當知也或曰知命不然¶則謂之不受命
<pb:KR4d0464_WYG_044-4b>
不受命是謂之逆天故孔子責子貢而貨殖¶焉者是也¶
　　　天人爵¶
天爵志清明而壽人爵氣濁亂而夭或天或人能壽<md:KR4d0464_SBCK_044-3b>¶而
不亂者惟有素所養者能之曰養者何至公無私¶而己¶
　　　孤立¶
人生天地間立甚孤特頼有四端在我然後廼有所¶倚
如伊尹之恬於放甲西伯之安於羑里周公之坦¶於東
征孔子之泰於厄陳武侯之必於復漢蓋倚是¶理為用
<pb:KR4d0464_WYG_044-5a>
而後大有所立者焉故傳曰君子獨立而不懼¶其是之
謂乎不然一身心之㣲其何以禦不測無窮¶之變乎戊
子夏五月甲午積雨開霽晨起書於露堂¶西序¶
　　　孟荘不相及¶
予嘗疑孟與荘皆同時間人終無一言一事相及者恐<md:KR4d0464_SBCK_044-4a>¶是䝉荘閉户著書罕與世接迨身後其書方出適讀¶陳
氏輯語(陳名應童字/景雲三山人)大意畧同說當時無人宗他¶只是
於無處自説然亦止是楊朱之學但楊氏説得¶大了故
<pb:KR4d0464_WYG_044-5b>
孟子極力排之戊子重九前一日書¶
　　　自得¶
誌者發其心於内故納諸壙中以告化者碑者表其¶徳
於外故植之神道以鍳來者又曰誌者記其心之¶迹也
碑者揭其事之著也¶
　　　朋友¶
朋友列於五典其所以為重者志同而義在也故粲¶然
有文以相接驩然有恩以相愛不然其與走者類¶聚而
<pb:KR4d0464_WYG_044-6a>
同遊飛者羣分而共集蓋幾希矣詩人以伐木<md:KR4d0464_SBCK_044-4b>¶廢特表
夫友道之缺深有㫖哉¶
　　　五常¶
五常之道仁為體而四者為用義與智陽中而含隂¶禮
與信即隂之一定者也曰陽中而隂蓋運動離合¶有吉
有凶者焉故也¶
　　　隂陽之道¶
易曰一隂一陽之謂道九峯曰隂陽以氣言道者隂¶陽
<pb:KR4d0464_WYG_044-6b>
之理予曰理者氣之所以明所以幽所以生所以殺¶所
以舒所以慘所以為君子所以為小人世之所以治¶世
之所以亂戊子冬十一月十八日戍鼓作燈下偶書¶
　　　讀孟子或問¶
四書或問獨鄒書多設疑詰難何也孟軻氏終是去<md:KR4d0464_SBCK_044-5a>¶聖
人一問辨論之際其言英氣發露不無激切輕重¶之異
故文公於此頗詳講明折𠂻要使不詭於理先後一¶揆
而後己何則溫公大賢也猶有疑孟等篇况觧之¶云乎
<pb:KR4d0464_WYG_044-7a>
此晦翁惓惓於是亦臨川翼之之意也入伏後三日¶課
讀此書偶問偶書晚學小子題¶
　　　恩多怨深¶
此余平日事也或者曰君上命人生物者土也物既¶長
不得不克制其土自然理也此隂陽家論似亦有¶理然
不若以人事評之謂如我以禮待人人不見答¶未免有
所不平不平之彼則乃有怒意我當夷其不¶平以恕
心待之寧人負我
<pb:KR4d0464_WYG_044-7b>
　　　雜記<md:KR4d0464_SBCK_044-5b>¶聖人之道如長江大河人人得以飲之然飲之者有¶多
有寡為江河者不能使之一一均同其量任其自¶然而
已不然恐造物者亦太勞矣余謂師授學者以¶道亦當
如是既以自警且示韓陳二生八月二日偶¶書¶
　　　分絶¶
伊川先生云嘗思天下君臣父子兄弟夫婦有多少¶不
盡分處况今所親戚故舊昆弟朋友夫四者天理¶當然
<pb:KR4d0464_WYG_044-8a>
之分廢将無遺可哀也哉祗是計較於我善惡¶有無相
益為事與之離合耳静言思之物則既蔽近¶於飛走人
既與非類相雜處幾何不傷於夷也可不¶慎言謹行凡
事㸃檢以先周身之防而存逺大之<md:KR4d0464_SBCK_044-6a>¶謀哉至元戊子歲
臘日書¶
　　　無音¶
萬物受氣於天音者情之所由發也以政有得失而音¶
有乖和雖極亂極困未有情不宣而音不作者如幽厲
<pb:KR4d0464_WYG_044-8b>
之世正音遏宻變則不能無也至於當有絶無豈困而不¶
暇作伏而不敢出其或善不足以法惡不足以戒亦若¶
天變之無所見乎三者必有一居於此矣於是感而書
之¶
　　　得失¶
人之得失一係乎命之通塞若既得則不當過恩於¶其
所舉揣其已才如何耳失則又不當致怨於其所¶沮亦
當量己命之如何耳若恩有歸是人憐其不才¶而私之
<pb:KR4d0464_WYG_044-9a>
也怨是沮是我妄為言而不安其命分也何<md:KR4d0464_SBCK_044-6b>¶益哉己丑
歲夏六月客退偶書以自儆¶
　　　黄鳥三良説¶
觀坡和同三良詩反覆詠味似責三良之不當死也¶當
時從死穆公者百七十七人蓋康公從先君亂命¶廹而
納之也三良之不死得乎若專責康公可也分¶謗三良
豈忠恕之道哉只以坡之議論英偉辭氣縱¶横讀之者
愛無如此故不覺白璧之有㣲瑕也若晦¶翁之詩説可
<pb:KR4d0464_WYG_044-9b>
謂盡之矣¶
　　　文辭先後¶
文之作其來不一有意先而就辭者有辭先而就意¶者
意先而就辭者易辭先而就意者難意先辭後辭¶順而
理足辭先意後語離而理乖此必然理也學者<md:KR4d0464_SBCK_044-7a>¶最當知
之¶
　　　讀淮南子¶
淮南鴻寳書出大山等徒所述在藝文言掇百家之¶緒
<pb:KR4d0464_WYG_044-10a>
餘耳特變其文而為小大異同之論然自得者鮮¶矣讀
之者不無所益至於隂陽造化之機治道興衰之¶理正
有吾六經與信史具在又親以其身為不善者¶雖著書
立言君子有所不道予所以讀之者取其事¶有可訓及
漢文近古三代之氣有凝而未散者至元¶丙戌歲十月
二十三日題¶
　　雜著¶
　　　鸜鵒食蝗
<pb:KR4d0464_WYG_044-10b>
秋七月螟生牧野南無幾有鸜鵒自西北踰山來方<md:KR4d0464_SBCK_044-7b>¶六
七里間林木皆滿遂下啄螟食且盡乃作陣飛去予¶考
漢五行志貪人尸禄猶螟害榖故感而生蝗夫鸜¶鵒北
方之鳥也其嘴距有搏啄之利又數多如是意¶在位者
不肖将有因貪抵法而敗者不然何食之既¶邪紀之驗
他日之異時至元五年歲戊辰也¶
　　　魚歎¶
至元九年春三月余自燕南還前次淇右逆旅主人¶條
<pb:KR4d0464_WYG_044-11a>
桑徹土束藁作炬詢其故曰此取魚之具也既而¶主人
置條圜淺水中外以石擁之夜向寂風息波平¶炬火起
岸側羣鯈趨明争集其中回旋然復千週百¶匝眎其條
為罟之大綱一不敢出越而游去主人俯¶掇如拾地芥
焉王子喟然數曰班生有言山林之士<md:KR4d0464_SBCK_044-8a>¶往而不能返朝
廷之士入而不能出士乎士乎冒昩¶行險趨利而不知
止者曽何異於斯乎是歲重九前¶三日寓平陽牙城官
舍之待旦軒坐聽秋霖耿不能¶寐追思所見作魚歎云
<pb:KR4d0464_WYG_044-11b>
　　　非分説¶
甚矣非分之不可求猶鴆毒之不可懐也鴆毒之殺¶人
世知避忌非分之存心其禍有不可測者有人於¶此小
智有材行險僥倖以濟其欲一旦濡首染指攫¶取公餗
是知厥指之可染不知首領之亦可保也奇¶貨之可居
不知其禍之不可脱也既而以敗聞抑桞¶子云立身一敗
萬事瓦裂者其是之謂乎夫鳥俯而¶啄仰而四顧猶懼
夫物之為己害也可以人而不如<md:KR4d0464_SBCK_044-8b>¶鳥乎今日方食聞府
<pb:KR4d0464_WYG_044-12a>
吏籍其家案上一杯藜藿重以¶五鼎七牢矣至元戊辰
夏五月重五前三日遺安堂¶書¶
　　　鏡箴¶
王子醉墮馬傷額既愈日引鏡自照色黶如凝鬰者¶旬
餘因愀然曰昔樂正子春下堂足傷追悔不踰閾¶者累
月蓋聖人以毁傷髪膚為深戒必全而歸之為¶至孝矧
陷身不義一敗瓦裂之酷哉是以墨子悲其¶絲染馬遷
痛其刑餘桞州悼其&KR0997;進也惟其居易俟¶命不行險母
<pb:KR4d0464_WYG_044-12b>
苟得從容中道乃為合理吾知免夫至¶於游居食寢則
體安而氣平不然事變之來少有磋¶跌又何翅髪膚之
毁傷物議之輕重者耶嗚呼小子<md:KR4d0464_SBCK_044-9a>¶孺其戒之慎之於是
乎書時至元辛未冬十一月十¶有三日也¶
　　　簪導玉飾辨¶
統軍府從事李良貴上計來燕過予出示華玉一方¶長
寸許廣如之状類方勝然其文章昭回刻卧蠶中¶間髣
髴粟粒隠起上作蟠螭闖首左顧前足去左其¶下穴方
<pb:KR4d0464_WYG_044-13a>
孔甚邃玉色皦潤殆凝脂然予曰晉魏以下¶無有也李
曰然此陽夏壙中物也余時方讀禮書而¶此物適㑹因
考其制蓋大冠横笄之首飾也(古者笄長尺二¶寸諸/侯以玉大夫士用象)其
為神明之器斷無疑矣何以知其然¶禮云瓦不成沬木
不成斵有鐘磬而無簨簴其曰明¶器神明之也故開其
足之左嗚呼魏晉去秦漢未逺<md:KR4d0464_SBCK_044-9b>¶兹物也視之猶可彷像
一時禮文之盛古人嘆三代¶吾不得而見之得見漢魏
斯可矣蓋文獻之傳尚足¶徴於當時者耳於是乎書
<pb:KR4d0464_WYG_044-13b>
　　　興平閤本說¶
古今名臣畫像皆曰興平閤本興平京兆縣名而曰¶閤
本予初不觧其㫖近㐮陵吉仲和過予覩壁間李¶衛公
東坡等像此正興平縣學所臨者嘗聞諸進士¶武公張
徽君美云金大定間某人自秘書郎出宰兹¶邑悉取平
日竊模秘府真像而圖形焉故有閤本之¶目云¶
　　　崇徳堂記¶
余貎不揚冩之者未得盡肖建賈君一貎而見者皆<md:KR4d0464_SBCK_044-10a>¶以
<pb:KR4d0464_WYG_044-14a>
為余且曰仲器為人不止技稱其於奉親事嫂以¶孝友
聞鄉閭殊侃侃也既而求名其堂且叙其世家¶賈系出
㐮陵今汾東有塜巋然曰賈相者乃逺祖也¶從傍居民
同族氏者尚百餘家有圭田三百畆耕穫¶者主其年之
守祀終而始焉奉為故事甚恪考夫傳¶記蓋賈豫州逵
之壠耳豫州在魏晋以鉅儒名卿顯¶宜其世祀至乎今
而弗絶也今觀仲器氣質溫粹孝¶友純至似非丹青馳
譽者豈豫州之澤淵流而未央¶耶故以崇徳榜之且用
<pb:KR4d0464_WYG_044-14b>
篤其所已至勉其所未盡者¶焉至元丙子清明前三日
題¶
　　　讀唐徐有功事蹟¶
周革唐命豔后煽處任威刑而絶異議遂起麗景等<md:KR4d0464_SBCK_044-10b>¶制
獄縱周來之徒誣搆陷置膏流節觧之禍莫有¶捄之大
者以翦夷宗子希㫖下者以告宻上變徼功¶鬼撲滿朝
中外股慄時有功以司理之㣲秉公恕之¶心扞折兇鋒
守死不撓至辨明寃抑竟頼全宥者甚¶衆嗚呼仁哉公
<pb:KR4d0464_WYG_044-15a>
固知上含容孤直庸示公道然人恣肆¶裂之際天理有
不可冺滅者彼中橋突犯清蹕釋¶之辯漢文於慎罰之
初威衛悞斫陵栢仁傑諍高宗¶於受諫之日以勢以時
司刑為尤難及拜西臺至頓¶顙流涕有鹿挺懸庖之請
何感動自悼若此豈體存¶正大明哲保身之方非權無
以濟之耶¶
　　　紀異¶
至元十三年夏六月王按察立夫同在汴梁試院中<md:KR4d0464_SBCK_044-11a>¶告
<pb:KR4d0464_WYG_044-15b>
予曰前年冬十月益都路總管子也孫䚟以髀瘡¶卒於
官初卧病踰浹旬遽召左右具議仗及鷹犬橐¶鞬者列
堂下徐曰吾今日晌午逝矣家人問何往曰¶將赴逹官
某人府言畢據銀椅而終逹官者故監真¶定路郡沃魯
外五赤也蓋公自㣲時薦擢於朝以致¶顯逹皆公力云
俄有樂安孫吏來云日晡時三十里¶外遇公騶馳甚盛
從者呼某至馬前喻之曰汝歸當¶告吾家若車徒西還
凢過水當以金錢投之初不知¶公捐館矣翌日又有自
<pb:KR4d0464_WYG_044-16a>
濟南來者亦見公獵道左而¶面如平生然明年丁丑夏
四月與公之子某㑹燕以¶向所聞審之不少異因念余
向在省署識公於稠人¶中軀幹魁偉望之一雄傑也立
夫云公為人忠謹誠<md:KR4d0464_SBCK_044-11b>¶慤歴事三朝多為上所倚注世為
燕之香河人壽五¶十有幾又聞吏部尚書太原高公亦
臨終區處後事¶神志灑灑不少亂問騎從具堦下否曰
具如期而逝¶嘗聞聰明正直者生有所自來殁有所自
去如傳説¶上為列星韓柱國死為閻羅信有據而然也
<pb:KR4d0464_WYG_044-16b>
因併筆¶以紀其異¶
　　　讀魏相傳¶
周書有云論道經邦燮理隂陽道者何以正心誠意¶為
體仁義禮樂乃其具耳以此出治隂陽自和萬物¶咸得
其理舍是非復有調元之術也今觀相之燮理¶至區區
建議舉四人各主一時使衣服禮物朝祭百¶事一切法
而行之時至明言所職庻政玉燭之祥何<md:KR4d0464_SBCK_044-12a>¶不思之甚也
嗚呼西漢去三代殊近相於中興為有¶聲其經綸器業
<pb:KR4d0464_WYG_044-17a>
惜乎不出乎正心誠意之大學而牽¶於五音附㑹之小
數豈見道未明機務權衡之心有¶所偏溺哉¶
　　　御書銀盒事¶
客有云道陵朝二近侍以功名利逹由天命人事因私¶
相論詰甲曰天乙曰人上聞之取銀盒中批曰可去者¶
某宫遂授乙者使赴尚書省既出衂血大作不克往¶適
與甲會以君命不可緩即就付焉其人拜官而去¶由是
而觀雖云君相造命不知造物使之然耳近一¶名士甚
<pb:KR4d0464_WYG_044-17b>
為¶聖上所重當軸者力薦以為同列将謂旦夕輔政及<md:KR4d0464_SBCK_044-12b>¶上聞喜其奏而除之既而病卒因記客談併書其事¶
　　　紀肉芝等事¶
天興初荆王府第中庭産肉芝一株高可五寸許色¶紅
鮮可愛既而枝葉流津濡地視之皆成血臭不可¶聞剷
去復出者再遇夜房榻間有物作聲伏其中燭¶之羣狐
滿牀遂捕失所在未幾曺王訛可出質王妃¶蕭氏向余
談其事妃尚書貢之孫今為黄冠師居衛
<pb:KR4d0464_WYG_044-18a>
　　　先友牛講議國瑞¶
牛天祥字國瑞澤州陵川人通天文武經占筮風角¶等
書正大間嘗為恒山公府議事官兵后居衛東白¶臯渡
既而著軍前中書省詳議辛亥秋八月應東諸¶侯聘客
死聊城壽五十有七𦵏汲縣郭村東鄉清水<md:KR4d0464_SBCK_044-13a>¶　　　鎮州風俗¶
鎮人以七月六日為七夕節蓋其避王鎔(闕/)
　　　百餘歳俗以為常何恩徳感人心也如是¶(闕/)
<pb:KR4d0464_WYG_044-18b>
　　據五州當時四隣交爭併起惟鎮之人士¶(闕/)
帶遊嬉燕樂安王氏之無事彼懐思不忘愈¶(闕/)
者豈非是歟則知文忠公筆削真實録矣至¶(闕/)己卯(闕/)
月六日按部次新市縣五夜燈下書¶
　　　僮喻(官真定時五/月夏至日作)¶
秋澗翁自㓜讀書疎於生事處則知渉古今考治道¶以
自驗平時所得於日用間庻伸㣲志故從壮歲忝¶沾恩
例舉家仰食廪禄未省飢凍切身者二十有餘<md:KR4d0464_SBCK_044-13b>¶年矣雖
<pb:KR4d0464_WYG_044-19a>
然纔閒即無以資生顧貧乃士之常不敢略¶有他務以
覬苟得非惟不為亦且耻出諸口汝等轉¶藉翁庇各蓄
妻抱子日嬉溫飽奔走承侍外心則無¶所苦也汝翁且
自己邜秋移官燕南忽復四䙫以禮¶将去乃有維揚之
命夤縁投獻遂致扯止重叙一官¶良為匪易其倖與否
汝等朝夕所親覩也及南還滹¶上復需後命今又數月
矣適饑旱相仍食艱口衆事¶勢牽率有進退維谷者况
汝翁行年五十有七自惟¶疎拙與時齟齬加之筋力衰
<pb:KR4d0464_WYG_044-19b>
耗百念灰冷静退之心¶日往來於其懐嘗謂秩天秩也
不肖者無乆當之理¶禄天禄也衰老者無恒竊之方躬
田力穡本吾家素¶業稅駕壠畆固分所冝然行止有命
又非吾之所敢<md:KR4d0464_SBCK_044-14a>¶必也此淵明所以有心形相役口腹交
病之嘆盻盻¶一稔斂裳宵逝切嘗慨有感焉今日炊釡
晨冷庖人¶告乏計口而食月得粟五釡可足時斗直鏹
餘二千¶是旬月所縻須六萬三千錢耳其賔客之奉慶
弔之¶禮鹽醢葷茹薪爨芻秣僦舍之費不在焉諺所謂
<pb:KR4d0464_WYG_044-20a>
百¶指無糲飱食倒黄流灘諒非虚語噫官時來則為筆¶
耕之潤又非所恒幾何不相胥而困也今日夏至聞¶東郊
穫麥天倉廓開捃拾遺秉不為無益汝等其往¶哉母忽
且令汝知田功之艱一餔之不輕獲也暮歸¶得新麥
斗餘僮奴輩既飯放啜頓失菜色為一快也¶又念位雖
下近伐氷之家尚爾窘廹在閭閻細民不¶合釡而坐餒
者幾希矣因援翰作僮喻㑹有餘思不<md:KR4d0464_SBCK_044-14b>¶足為暴殄之戒
且廣訓儉之遺意云
<pb:KR4d0464_WYG_044-20b>
　　　魃妖¶
今行陽榖道中農人有以魃言者余告之曰周宣王¶詩
云旱魃為虐是魃非今見從古有之此蓋旱魃之¶氣感
人變所娠而成耳神異經云魃生南方肉體長¶二三尺
目在頂上走行如風見之處赤地千里執而¶投之溷中
即死旱氣乃消又云魃字從鬼鬼魅之物¶所生非惟南
方也且古者娠婦不使食邪味聽淫聲¶覩惡色恐逐
所感而化余故曰變所娠而成妖耳
<pb:KR4d0464_WYG_044-21a>
　　　哀辭後¶
衛自壬子歳迄今邑中子弟不三十而夭者凡八人¶(闕/)
　　季武王範(闕/)　　輩皆雋秀有望翩翩而佳<md:KR4d0464_SBCK_044-15a>¶者也
吁百蛇墮地一或能龍既玉汝之輒復奪之不¶知造物
者果何意也余故以咄咄怪事為言然以理¶揆之雖一
家之凶變亦斯人有自致者嘗記一士人¶問於先君子
曰粤惟金初己來衛之文秀者極罕間¶有之多秀而不
實先君曰衛地濵河沙薄豈其氣¶疎弱故也若使水環
<pb:KR4d0464_WYG_044-21b>
州南或城居水西氣或可盛時¶不肖尚穉聞之不存諸
心又弗請問其所以故雅意¶所在毎念之而不能明了
以今觀之其言固為有徴何¶則如東平汶出府南阿邑
濟經縣東且以東阿較之¶在金一代内進士而位卿相
者幾二千人鄆則不須¶論也然魯無君子斯焉取使衛
師有經儒人問學¶而知義則薄者可厚愚者可明夭者
可壽也此雖以<md:KR4d0464_SBCK_044-15b>¶人事意度若有以補於世教聞之者庻
不惑於邪妄之¶說云至元戊子秋八月八日書
<pb:KR4d0464_WYG_044-22a>
　　　盧氏墳石泣¶
大都玉馬坊耿氏石獅猛水出如霧予時為御史目¶覩
其事山陽長流村盧氏墳石表水出如泣者連日¶耿盧
二人皆出㣲賤而遽當台鉉此驟得不祥之極¶也蓋善
惡以類應故隂沴将至兆見於石如此等因¶曰此石泣
也二人尋皆被誅然泣者非憫之也悲乎¶不知其量也
吁¶
　　　龍墮農民王家
<pb:KR4d0464_WYG_044-22b>
至元二十年癸未夏六月中大雨河西鄉農家王氏¶甫
夕黑霧四塞中庭忩户問寒凛不可勝視之有蒼<md:KR4d0464_SBCK_044-16a>¶龍蜿
蜒在氣中起而復墮者再時王氏女已笄下堂¶趨室驚
而絶於地救乃蘇問所見亦同歘霆震霧散¶失所在明
日視其地鱗鬛印泥尚宛然也王氏世居¶水上其下潭
渦殊深黒可畏¶
　　　雜著¶
太宗英文皇帝天容晬表一類釋迦真像仁厚有餘¶言
<pb:KR4d0464_WYG_044-23a>
辭極寡服御儉素不尚華飾委任大臣略無疑貳¶性頗
樂飲及御下聽政不易常度當時政歸臺閣朝¶野歡娯
前後十年號稱廓廓無事臣向過平隂縣聞¶校尉陳某
所談如此陳早年蓋¶先朝控鶴近侍者云¶前宋時有日
者肆相國寺東一日而識四相謂韓魏<md:KR4d0464_SBCK_044-16b>¶公范文正公王
沂公張齊賢也自後術不一售竟窮¶悴而死近年畫師
覃人孫某奉詔追冩¶太祖聖武皇帝與¶睿宗景㐮皇帝
御容及奉進¶上顧其惟肖至泣下沾襟宣賜甚渥孫歸
<pb:KR4d0464_WYG_044-23b>
及家而歿¶二人術雖不同其於發藏泄秘則一也傳曰
人之患¶莫大知人之機况神明不測者乎戊子秋日疾
後書¶
　　　鶻歎¶
昔有漁於河濵者見二鶻搏一禽於沙渚間禽逸而¶鶻
不起良乆漁者徃視鶻已死矣彼念之曰鶻之鷙¶急性
也一舉而坐空拳遂憤而斃有志士之烈焉夫¶士懐才
負氣求用於世倘時不我合人不我知則納<md:KR4d0464_SBCK_044-17a>¶履而去之
<pb:KR4d0464_WYG_044-24a>
豈若小人之求之也不以無耻為耻專以患¶失為事千
思百訃阿合取容雖僇辱在前而不顧期¶於必得老死
而後己豈不貽伊鷙之忸哉余聞其説¶甚有合於吾平
日之所行者遂著之篇以見㣲意云¶戊子歲重九後一
日書(此係石盞/正之說)¶
　　　齒射¶
寳寳瞿姓内鄉農家子也史侯都督江漢時散卒也為¶
人疊齒多力挽弓幾六鈞發無不中少嘗射凖並貫¶於
<pb:KR4d0464_WYG_044-24b>
木寳登而取之木折與墮碎其臂骨治無法肘已¶下斷
去自是馳獵以齒控絃括羽左手托月滿逐獸¶皆應聲
而斃史侯異之上逹後授校秩振古以能射¶名家者多
未聞以齒而决者然付之翼者即兩其足<md:KR4d0464_SBCK_044-17b>¶與之角者必
去其齒蓋懼其全而過為物害也又唐¶李客師善射好
獵每出烏鵲逐之翔噪時人呼為烏賊¶亦惡其物之多
取也今瞿一手尚爾斷其右殆為天¶所劓乎弟忱說如
此故書
<pb:KR4d0464_WYG_044-25a>
　　　畫虎¶
先君嘗告某曰王氏在前金時家魚行里曽祖府¶君氣
方嚴於土障畫一虎甚獰意者取陳力就列故¶也後八
十餘年當至元己丑偶於樹塞復圖此獸追¶念前言有
常警懼者書云徳明惟明徳威惟畏今雖頓¶還舊觀其
以惟畏惟明萬不一逮爾又諺曰生子如¶狼猶恐如尫
曽祖之意豈復在此耶小子其志之<md:KR4d0464_SBCK_044-20a>¶　　　紀夢<md:KR4d0464_SBCK_044-20b>¶
<pb:KR4d0464_WYG_044-25b>
二十四年八月己丑夜夢予逺行過一城市當莊嶽¶間一達
官觧鞍作歇過馬呼予回視之葢參政飛卿¶也寒暄外髙曰
别雖久食頃不忘也予曰彼此彼此¶握手間予乃曰聞吾友
參政以來多有施為髙曰傳¶者妄矣參政者參知雜劇見做
不行何施為之有予¶答曰渠於此見打野呼兒胡為做不
行也遂寤聞夜¶漏踰四鼓矣古人云至友神交於冲漠間
殆謂是歟¶次日聞吾友南來論其氣類亦同與夢應也因
書此¶以贈吾三人者相㑹及此當捧腹大為一盧胡也
<pb:KR4d0464_WYG_044-26a>
　　　紀夢¶
二十五年春二月十七日夜夢朝¶上於端門内彤臺上<md:KR4d0464_SBCK_044-21a>¶聖上椅坐東北惲於臺西南角俯伏¶上問條支國事惲
對以其國甚逺出犀牛革為甲甚¶良號曰黄犀甲¶上喜
甚因寤明日檢通典六條支國去陽關二萬二¶千一百
里在䓗嶺之西城居山上周四十餘里下臨¶西海水環
其南後漢和帝時乃通地暑濕冝稻産五榖¶果菜出幇
牛孔雀大卵如甕有桃㧞獅子犀牛桃㧞¶一名符㧞似
<pb:KR4d0464_WYG_044-26b>
鹿長毛一角或為天鹿獅子似大蟲正¶黄有&KR0008;(音/髯)耏(音/端)
尾端者毛大如斗爾雅狻猊是也¶
　　　紀夢¶
至元戊子八月十三日夜送真定姬仲實上路就枕¶熟
睡夢在一雪後亭榭尚書夢符宣慰信雲甫御史<md:KR4d0464_SBCK_044-21b>¶王子
淵三人來訪坐間話及向在東平時遊燕等事¶夢符衣
一素練衫當膺畫名士像自遺山已下數人¶予即題詩
機上云不惜千金買東絹丹青難冩是精¶神因大噱曰
<pb:KR4d0464_WYG_044-27a>
此衫甚佳但到處是負長一軸諸公行¶神也遂蹴踏砌
雪而覺乃自占其夢復作一聨云恐¶是隆江方大用故
將賢彦貯胸中¶
　　　詩夢¶
十一月七日與兒子輩袚除回就枕熟睡近四鼓夢¶與
姜君文卿會歴下亭酒半酣姜歌鷓鴣曲壽予聲¶甚懽
亮已而以遺山新舊樂府為問余曰舊作極佳¶晚年覺
詞逸意宕似返傷正氣姜以為然予因賦詩¶以贈既覺
<pb:KR4d0464_WYG_044-27b>
頗記其一二因作成之其詩曰畫㦸清香<md:KR4d0464_SBCK_044-22a>¶敞燕居分明
夢裏到庭除恩醴故里懸車後錦爛秋¶鷹斂翮初細棹
觥船浮酒海暫停銀管合纍珠賞音¶千古遺山曲堅意
高歌要壽予既而復夢至一大城¶府遇老人邀予入王
氏邸肆其主即曰汝非王秋澗¶耶予曰然因口占二句
云此生難道無餘幸海上人¶争識姓名仍詢曰此何處
曰兹贑州也地在洞庭湖¶南七百餘里予曰東坡八詠
何在曰石刻去此又三¶百里外其老人又推予賤庚曰
<pb:KR4d0464_WYG_044-28a>
誰謂中州無人乎未¶及問其行藏而寤時二十五年戊
子歲也¶
　　　十一月十二日夜夢¶
四鼓時夢入一重修大佛閣有鉅蛇長約三丈自閣¶壁
西北而下僧徒以杖擊之不中内一僧揮鍤中斷為<md:KR4d0464_SBCK_044-22b>¶三
段予稍前視之其蛇首似獸有雙角若羚羊者膏血¶淋
漓赫赫然尚能舉動次夜復夢人以羽矢一大房¶若今
之鞬者挂於中門
<pb:KR4d0464_WYG_044-28b>
　　　紀夢中題人手巻¶
娶為無後有子而嗣有餘老為致養子孝而養不嗣¶其
嗜慾或有所未免而年已及夫耄而於三者吾子¶将何
擇焉擲筆而覺遂卧笑曰夫子自道也於是起¶而書以
為儆至元二十六年歳在己丑春二月二十¶一日辛未
夜也予時年六十三明日㑹亡友中丞王¶君𦵏於正尚
里¶
　　　夢解
<pb:KR4d0464_WYG_044-29a>
予平日夢頗異自今年夏多夢疾厄凶䘮或纒綿墟<md:KR4d0464_SBCK_044-23a>¶墓
問及故交乆殁者與之晏遊談笑如西溪贊拜殿授¶王
中丞需騎而作且知其彼死時又不省在寤寐中¶爾覺
意甚惡之因自解曰此無他乃一身隂陽消長¶之漸也
醫家有云男子四十隂氣自半沉行成八八之數¶乎雖
然氣有盛衰人不能皆然若有餘尤當惜養不¶致耗竭
可也陽為舒為暢隂為慘為悽慘多而舒少¶故神才交
而魄為之勝矣調此二者奈何有絶嗜慾¶少思慮檢行
<pb:KR4d0464_WYG_044-29b>
已安素分息形神而植定力旦則以此理¶坐進夕則以
夢相驗一或自差立為除治其病庻少¶瘳矣昔夫子向
衰稱不復見周公於夢只是老克自¶持不願乎其外之
意也若不量力不安分凢百營為¶返勝於昔将見有不
任我勞從中躍出辭而去之者<md:KR4d0464_SBCK_044-23b>¶矣可不畏慎也哉故曰
知之者強不知者老其是之謂¶乎作夢解¶
　　　紀風異¶
余年十七八往蘇門讀書至古城東十里外有旋風¶自
<pb:KR4d0464_WYG_044-30a>
西南截泉水北來望之圜圓約六七里大其高入¶大聲
勢如甲馬迅馳黒風蓬勃吹㧞草樹飛卷半空¶余走不
及避乃瞑目倚棠樹悚立須臾覺寒凛氣繳¶束而過别
無他故今日偶讀筆談見元豐間武城縣¶旋風殺傷人
甚衆因念余㓜多災厄追想徃事有可怖¶者故書以為
來者之警壬辰秋申月七日記¶
　　　䘮記¶
古之人以送終為大事故即是而察禮者<md:KR4d0464_SBCK_044-24a>¶重之也孔氏
<pb:KR4d0464_WYG_044-30b>
将𦵏燕人來觀滕文居廬弔者大悦今觀雷白二¶家祔
𦵏甚有關於風化而出於常人之表者一則衰¶絰纍然
多從古制二則寝苫枕塊卒哭後日飯蔬食¶三則不狥
俗而用三家四則穿治壙石製為壁藏土¶周於棺略不
施甓五則直壙下窆同穴異棺乃北其¶首六則墓記從
實略無虚飾至於容色之戚躃踴之¶數又見夫固所自
盡之道以致㑹𦵏者皆歎息有得¶而去因念唐為衣冠
盛代之祭不用冥錢唯顔魯公¶張司業家又伊川先生
<pb:KR4d0464_WYG_044-31a>
居洛下治䘮不用浮圖法雖¶風動一時止一二家化之
予行年五十有九宦游四¶方其慶弔固云不少然由徳
風而偃者所見亦姚¶許與是二家而已嗚呼甚哉禮之
難復俗之不易<md:KR4d0464_SBCK_044-24b>¶化也如是述䘮記以寓予感雷則祔其
母夫人侯氏¶白則𦵏其父頥樂先生云¶
　　　紀夢¶
至元十七年春某官真定夢先祖敦武府君親告某¶曰
今濟源縣宋宰相陳堯叟碑文内王其姓者即王¶氏逺
<pb:KR4d0464_WYG_044-31b>
祖也汝其識之廿年正月在燕與懐州劉節使¶相會問
及陳相石刻云濟源見有陳堯叟讀書堂故¶碑但不知
有無王姓者筆之以志異日求訪¶
　　　紀夢¶
至元十九年八月二日夜於醉後夢行通衢見大井中¶
一異状人跨青色鉅蛇躍出地長約丈餘身廣濶與尾¶
等修鱗濯濯可數若将前迎而復去余俯視井中水<md:KR4d0464_SBCK_044-25a>¶波
皆成五彩丹色殊煥爛也由中至井漘與所經遺¶水濡
<pb:KR4d0464_WYG_044-32a>
濕尚淋漓余逐蛇前行相去數歩外因取碎¶甓擲之者
再既而余入一圑焦避之蛇復來集其首¶己化為馬又
有數異馬飛舞環余而立初甚惕然至¶此無復怖矣尋
登一紫閤少頃從閤之西道木陛下¶降乃寤¶
　　　月異¶
庚辰歲十一月十一日長至日日出三丈許月現東¶北
丑位間去日約百餘丈其上數丈隂魄團圑畧無¶虧欠
至寅方移時乃滅因念月與𤣥象經緯空際太¶陽既出
<pb:KR4d0464_WYG_044-32b>
自掩而不見今太隂於陽生之朝晝見與日¶並光又未
嘗月出東北方者吁亦異哉<md:KR4d0464_SBCK_044-25b>¶　　　劍戒哀梁子也¶
梁奉議仲嘗與予聨事於憲司者凢四年十九年冬¶同
在京師乃告予曰僕有一劍頗古而犀利自落吾¶手毎
臨静夜屢聆悲鳴比復作聲錚然也且聞百錬¶之精或
嘗試人者則鳴世傳以為劍戒予疑焉自此¶金孽也非
戒也既而梁以事南還陳留到家四日而卒吁亦¶異哉
<pb:KR4d0464_WYG_044-33a>
因念張華授干将而告凶鄭逵得吼劍而怪至¶夫金鏞
木鐸中隠大聲若無因而自鳴則為不祥之¶金梁以劍
異告予至其死時僅四十九日得不為劍¶之孽乎梁諱
秉常熟人性機警持事瑣急寡譲得年¶五十有三金尚
書梁肅裔孫見所藏世譜云至元廿¶年歲在癸未端月
十有一日王惲書<md:KR4d0464_SBCK_044-26a>¶　　　鹿庵先生卒日¶
至元三十年癸巳冬十二月廿三日鹿庵先生壽九¶十
<pb:KR4d0464_WYG_044-33b>
二歲無病而終先是公静坐間忽張目仰視屋廬¶曰我
以此居得箇月旬日爾間及薨適滿其數氣比¶絶呼家
人令具鞍馬曰可與兄去矣隨有大星隕於¶寝室東山
其光芒炬然曰兄者葢同母兄文勉先生¶也愛民榜進
士第嘗為某縣令終恒山幕官明年二¶月其壻李惟賔
𦵏東平府須城縣三十一年四月五¶日山齋説如此¶
　　　家府遺事¶
先君思淵子通天文又善風角辛亥夏六月¶憲宗即位
<pb:KR4d0464_WYG_044-34a>
明年壬子秋先子以事至相下九月初客<md:KR4d0464_SBCK_044-26b>¶鶴壁友人趙
監摧家一日夙興見東北方有紫氣極¶光大衝貫上下
如千石之囷時磁人杜伯鎮侍側指¶示之杜曰此何祥
也曰天子氣也杜曰今¶新君御世其應無疑曰非也十
年後當别有大聖人¶起非復今日也渠切記無忘第老
夫不得見耳至元¶十三年予過滏陽與杜相㑹話間偶
出元書片紙相¶付且歎其先輩學術之精有如是也¶
　　　國朝奉使
<pb:KR4d0464_WYG_044-34b>
大元¶太宗朝奉使宣撫王公諱楫字(闕/)　　豳人有文武
才¶略金季舉進士不第以武弁降¶太祖聖武皇帝即授
宣撫使珮金虎符時年三十至<md:KR4d0464_SBCK_044-27a>¶太宗朝丁酉歲假御史
大夫持節使宋議和雖徃返¶十年有皇其華風義言言
竟從我義不幸使軺北還¶前次荆南疽發背卒年六十一
時癸卯秋也道號紫¶巖翁有文集并使宋録藏於家元
貞改號六月十日¶偶過其家孫元徳因出示公秘閣畫
像介胄弓劍姿¶䬃爽葢儒将之偉者元徳風彩甚肖其
<pb:KR4d0464_WYG_044-35a>
祖及觀楊紫¶陽楊西庵吕大鵬張徽商左山祭文畫贊
題䟦等篇¶又說公比卒前數日夢一青衣童子傳玉溪東
館主¶人來召既抵其處宫觀甚麗止公俟門屏間少間
出報¶曰公旬日後當主是館吁亦異哉又觀馬雲卿所
畫¶人様呉妝五星迺竒筆也其金水二女形皆㪚髪金¶
主殺故杖劍水持筆者或謂水官主録過木捧蟠桃<md:KR4d0464_SBCK_044-27b>¶四
臂火上擎飇輪散火下操弧矢當前一大星旁射¶土則
扶虬杖而已
<pb:KR4d0464_WYG_044-35b>
　　　六帖說¶
白樂天作類書名六帖通典選舉門載唐制曰開元¶中
舉行課試之法帖經者以所習經掩其兩端中間¶惟開
一行裁紙為帖凢帖三字隨時増損可否不一¶或得四
得五得六者為通此六帖之名所從起也六¶帖云者取
中帖之數以書其書期於必在中選也¶
　　　金制¶
金人立國作制頗詳雖服御飲膳皆有法以維之然¶化
<pb:KR4d0464_WYG_044-36a>
敝則奢麗奢則嬌嬌則弱弱則委薾而不振恐亦¶取亡
國之一端也今日因餟粥糝不可對齒偶思穆<md:KR4d0464_SBCK_044-28a>¶若卷如
之事為感而筆之¶
　　　冠冕始制¶
或者以金人盤領上服與西域數積尖冒皆出本俗¶余
以為盤領漢之曲領尖冒古弁之制也今晨讀戴¶禮冠
義得鄭氏冠禮起早晚之說稱周公對成王云¶古人冒
覆而勾領謂三皇時以冒覆頭勾領繞頸皆¶以羽皮為
<pb:KR4d0464_WYG_044-36b>
之至黄帝則有冕弁又云帝造火食㫋冕¶而用布帛代
為羽皮乃知二物皆三皇已來之遺物¶也又如山東民
家至今亦以長幅皂繒䝉纒首髻西¶域人用絺綌纒繞
其首及食齒人冠絳氊以冒頂髻¶者其亦本於此歟嗚
呼禮失於中而求諸野冨哉言¶乎<md:KR4d0464_SBCK_044-28b>¶　　　裴中立不引韓愈共事¶
昔裴晉公授越平淮辟韓愈為司馬自以度為已知¶然
終不引愈共天下事至作田横墓文㣲露其意時¶貞元
<pb:KR4d0464_WYG_044-37a>
十一載公年始踰壮矣予嘗思而不得其所以今¶乃悟
此何異魏公之抑蘇軾也大抵才盛學博之士¶加以年
少未免有軒昻莫降之志卒之臨大事成大¶業有不當
如是者乃知二公厚而恤之非長而忌之¶也欲使澄治
客氣明夫大學之道懿蓄其文徳以就¶晚成之器耳鳴
呼君子愛人以徳復有重於此者¶乎戊子歲冬十一月
朔晨起偶書¶
　　　賤生於無用說
<pb:KR4d0464_WYG_044-37b>
萬物盈於兩間未有一物而不為世用者况人乎人<md:KR4d0464_SBCK_044-29a>¶之
為物得氣之全而靈之最者也苟自棄自暴不為¶世之
所用非惟返不及物而賤之所由生也彼牛溲¶馬勃敗鼓
之皮物類之極賤者也然一旦與用適冝¶顧惟毫末可
以愈竒疾應時需即與玉札丹砂赤箭¶青芝並芳而竝
貴貴在同於有用故也彼衣敝縕袍¶並夫華簪盛服之
士貴賤固有間矣其所以秉有靈¶彜物備於我者則不
殊也故為士者惡可惡其居貧¶處賤戚戚然世之不我
<pb:KR4d0464_WYG_044-38a>
用也要當明徳志學思求其¶致用之方可也世之所謂
學者多矣有有為之學有¶無用之學窮經洞理粹我言
議俾明夫大學之道者¶此有用之學也如分章摘句泥
逺古而不通今攻治¶異端昩天理而畔於道若是皆無
益之學也士乎士乎<md:KR4d0464_SBCK_044-29b>¶於焉而不擇其有用而致力於無
用及其志與年邁¶悲嘆窮廬尤其世之不我用亦己惑
矣衍賤生無用說¶
　　　庭芝評郝奉使文
<pb:KR4d0464_WYG_044-38b>
李庭芝見郝奉使文字謂陳月觀曰陵川固才高學¶博
但出入韓文未甚熟耳余嘗度之韓文世所重者其¶要
非一今李之於郝所以云云者豈以韓豐而不踰¶一辭
約而不失一字郝之返是者極多不然是擇焉¶不精明
理未至雜以非聖此有故也¶
　　　崔公厲鬼事跡¶
故榮禄大夫平章政事御史中丞領侍儀司崔公道¶言
曰人秉四大假合而為生踐履五常而為用有溺¶於學
<pb:KR4d0464_WYG_044-39a>
佛者溺於儒書者各執其一偏所以學者兩不得<md:KR4d0464_SBCK_044-30a>¶其全
雖聖人性命之學備載方䇿而學者多以尋行¶數墨為
務及其寓一事决一疑皆不能自省愚於七¶月上旬腦
後病瘡初不以為意㑹¶車駕幸大都跋渉從行瘡益舉
發廿三日問醫者麻¶監丞曰此為腦疽其源發自五臟
急之不可緩之不¶可當以漸洽之自是日詣麻行館
求治後至白海¶而瘡勢益大形疲力瘁心神不寕以此
自思葢無以¶知病所由作也然所恨者居無良醫行不
<pb:KR4d0464_WYG_044-39b>
能扈從一¶日近侍官伯勝等以愚病聞奉¶㫖留麻監丞
於白海治之拜¶命日赧汗浹背伏思平昔畧無報¶國殊
勲致感今日<md:KR4d0464_SBCK_044-30b>¶聖思如此由是覺瘡疾頗回然於夢寐間
毎為厲鬼所¶慿竊為生死是苦樂我心既定何從不可
八月二日¶從其醫鍼者三處覺心舒意暢神志帖然然
視天地之氣¶月白風清霜露溶溶萬物各得其所而吾
之清氣其¶静者混然同以表裏方就寝而厲鬼又見於
夢且曰¶世間多少難了難行之事相腦百端向之治功
<pb:KR4d0464_WYG_044-40a>
皆不¶復見而疼痛比前尤加夢中恍惚而覺坐而思之
非¶厲也於我所見不定得乗其便耳若吾身獲安即與¶
天地萬物混融同一和氣彼厲鬼安能凂我哉且天¶下
之事不可不辨於早人之生死不可不識於先我¶既能
悟此白日黒夜自有定數彼厲鬼何豫因記其¶夢以俟
知者詳焉時大徳二年八月五日也
　
　
<pb:KR4d0464_WYG_044-40b>
　<md:KR4d0464_SBCK_045-1a>¶　
　
　
　
　
　
　秋澗集卷四十四

<pb:KR4d0464_WYG_045-1a>
欽定四庫全書
　秋澗集卷四十五¶
　　　　　　　　　　　　　元　王惲　撰
　　說
