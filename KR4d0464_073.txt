# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:35.175127
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 73
#+PROPERTY: FILE SB04n0470-073秋澗先生大全文集-卷第七十三.
<pb:KR4d0464_SBCK_073-1a>¶
秋澗先生大全文集卷第七十三¶
　　題䟦¶
　　　　宋廣平梅花賦後語¶
廣平梅花賦予甞聞䨥溪耶律公求斯文乆矣得之¶
者當以乗馬相貺願見之心與公略同至元癸巳春¶
予待¶
詔闕下秘書&KR0048;趙天民來謁趙之父故中書門客也¶
因詢賦之隠見曰已得之矣翌日録似本來獻老眼¶
増明疾讀數過至獨歩早春自全其天貴不性移儷¶
夫君子之節之句當時巳為從父擊節而襲美謂公¶
鐵石肝腸吐婉辤為疑以予觀之風人託物詞尚華¶
麗况徐庾之體乎當時公甫踰冠而&KR0010;寒之姿調羮¶
<pb:KR4d0464_SBCK_073-1b>¶
之事固已表表於未第之前如淵明髙風逺韻又何¶
害見閑情於一賦者哉¶
　　　　䟦董右丞師中撰李道源先生隂徳記後¶
　　　　董號漳川居士道源名泌廣平人蓋儒而¶
　　　　毉者泌九十&KR0010;而終于家子師孟明昌間¶
　　　　進士¶
昔昌&KR0058;公以毉師而喻相業范文正不作相而願良¶
醫醫之與相體用固殊其於濟物則一也然宰輔柄¶
用必需時命毉師拯治心術爲先故良醫賢相寥寥¶
百載間得其人匪易今皆萃見於一卷中&KR0026;之者當¶
起敬起慕又何特題咏而巳哉至元癸巳立夏日書¶
　　　　䟦鍼者李君玉詩卷¶
<pb:KR4d0464_SBCK_073-2a>¶
前賢有以注易與神農經為論者客曰當解易何居¶
曰易解悞後世辨明者不少本草悞立能殺人世謂¶
鍼法亦然予右髀有寒疾&KR0005;雨先痛一日謁黙齋先¶
生於沙麓見其求鍼者滿堂先生&KR0015;謂予曰汝亦入¶
吾安楽窩邪如痿者(躄者/音亞)者癥結者氣蹷者法雖有¶
重輕莫不撤鍼而滯散舎䇿而起行而子之髀痛今¶
三十年曽不&KR0175;作後官東平一日與李公巨川話及¶
此曰予客淮南時以玆術授竇公今青出於藍今君¶
玉與少傅同鄉不知其術傳之李邪竇邪而别有所¶
授而然邪向聞李君甞逰江淮間曽遇異人箴法盖¶
以神授未若李竇相傳人事著明者也如太史公論¶
方技以怪而志者吾皆不取也¶
<pb:KR4d0464_SBCK_073-2b>¶
　　　　䟦眼科毉師卷後¶
心為衆善之宗眼具五官之氣故中有所動思或稍¶
邪則司明為之眊昧吾甞念治眼病則易變目眊為¶
難嗚呼安得一中和之氣瞭萬有之目使一歸於正¶
不知龍目立論亦&KR0005;有此法邪¶
　　　　䟦玉田傅氏家傳後¶
金有國餘百年專以詞科取士曰相曰&KR0005;多出此途¶
議者以學渉剽&KR0060;不明義理為言然不可一㮣厚誣¶
事至於弊秪能拘限常流通人何所凝&KR0417;及金祚垂¶
亡其伏節死義者皆前日之進士也吾於北地得三¶
人焉順州刺史剛忠王者行部傳公父子是也(公諱/霖字)¶
(汝濟明昌五年詞賦進士第大安二年授崇/義軍節度副使二年行部臨潢殁於王事)嗚呼其¶
<pb:KR4d0464_SBCK_073-3a>¶
為烈盛矣哉¶
　　　　題漢使任少公招李陵歸漢圖後¶
自古有死將而無降將至於兵敗力屈此正人臣授¶
命之秋更無他議譬猶弱婦不幸而遇強&KR0064;有殺身¶
而已曽不此思而曰雖受汚一時吾將有以報之此¶
正李左校之妄圖也子(孟/專)使逺招縱復南歸將何為¶
顔予始讀陵傳壯其初心憤&KR0036;哀其一敗而瓦裂也¶
中綂辛酉春予扈蹕北上次桓之北山或曰此李陵¶
臺也裴回四顧朔風邉草為之凄然於是詠河梁之¶
詩嘆曹柯之議又且惜武皇信相術而族陵家安在¶
其為雄材大略也自辛酉迄今三十餘年復覩斯畫¶
因感而書此以為人臣忠止之勸¶
<pb:KR4d0464_SBCK_073-3b>¶
　　　　䟦南蠻朝貢圖¶
海中島夷際東南天地者以萬數有唐盛時率置都¶
護而覊縻之不特以力而臣服也此即庶方小侯不¶
能專逹附於大&KR0022;而致貢繪而為圖以表中國聖人¶
在上徳教洋溢無逺弗屇之者不然意匠慘淡何取¶
於比¶
　　　　書霹&KR0430;琴賛後¶
文章翰墨善効顰者徃徃體極形似至於得意韻之¶
妙出畦畛之外天姿限量其間有不能以寸者學鹿¶
庵書正坐是耳或謂此帖子聓代作非也可秘藏之¶
防風濤擁棹雷霆破屋將有下取而豪奪者矣¶
　　　　書娑羅樹碑後¶
<pb:KR4d0464_SBCK_073-4a>¶
李北海娑羅樹碑筆畫勁&KR3608;全是歐率更態度但縱¶
之使行耳碑見在淮安州¶
　　　　題王尚書無競小字東坡論語解¶
甲午夏五月方外&KR0122;由師孟出是本見示卒然問曰¶
公此書何法予曰渠以謂奚自曰此桞侍書歩驟也¶
予顧&KR0015;曰公瑾有云天下智謀之士所見略同其師¶
孟之謂乎¶
　　　　䟦趙大年盡王摩詰詩意¶
大年分天潢之秀馳譽丹青當其&KR0200;牎春明綉閣香¶
静以倒暈連眉之嫵冩荒寒平逺之思非天機所到¶
未易企及所謂風流貴介筆頭有五湖之心者蓋盡¶
之矣¶
<pb:KR4d0464_SBCK_073-4b>¶
　　　　題東坡災傷卷後¶
東坡先生論事如陸宣公剛直不容於朝似顔太師¶
今觀此帖云覧其災傷肺肝如焚公&KR0104;國恤民之心¶
爲可見矣然士無功名分者雖毫髮細事終不得一¶
入手做公之謂也後又方云有聞不惜頻示及是此¶
老又待招人物議也臨風展玩重爲慨嘆¶
　　　　明皇驪山宫避暑圖¶
明皇驪山宫避暑圖郭忠恕筆也宫館隨&KR0020;作三層¶
覆壓華清居上方殿四圍垂簾宫人隐見簾&KR0169;&KR0124;望¶
逺而外窺者中腰樓閣參差冠山跨壑半爲宫桞蔽¶
虧其下水榭極峻内人上下雜沓無數疑供帳也波¶
間漁&KR0048;艤艇特網&KR0328;延佇者非一駕自閣道乗腰輿¶
<pb:KR4d0464_SBCK_073-5a>¶
擁仗將升榭而觀漁樂者少陵云簾下宫人出樓前¶
御桞長忠恕意匠正掇此兩句為主題然人物界畫¶
慘澹取次不甚精絶恐亦後人臨摹至善體詩人之¶
意殆與少&KR0092;同賦而親覩者云¶
　　　　䟦山谷發願文¶
元貞元年朝謁之明日余燕息不出偶展此軸為娱¶
因念黄太史禪機翰黑號入神三昧至與&KR0311;池公並¶
駈争先如&KR0036;願等文皆平生傑作但恐益公題評正¶
好事者&KR0060;取綴之於此耳牎明目眊筆盧筆實有能¶
強為力者伎癢悠悠又復損一若可喜也¶
　　　　題李龍眠畫班昭女孝經圖後¶
道義出乎天然文章貴乎自得昭以大家師範六宫¶
<pb:KR4d0464_SBCK_073-5b>¶
作女誡孝經通二十五篇范史備載誡辭而&KR0004;不及¶
經訓豈擬聖太迫殆法言之嫌乎至於公麟&KR0030;筆當¶
時聖賢言行情深義奥後世有米易窺測者天機所¶
到千古之事如隨目前所謂出新意於法度之中&KR0009;¶
妙趣於言意之表&KR0002;三百篇比興宛從絃而歌之一¶
唱三歎有遺音者矣激薄&KR0045;淸&KR0135;丗教多矣此&KR0030;予¶
也三見玆雖張仁所臨殊有分數昔東坡稱&KR0051;人法¶
書今何所及得唐人硬黄足矣其十襲秘藏遇知者¶
一觀可也¶
　　　　題東坡赤壁賦後¶
余嚮在福唐觀公惠州醉書此賦心乎两忘筆意蕭¶
散妙見法度之外今此帖亦云醉筆與前略不相類¶
<pb:KR4d0464_SBCK_073-6a>¶
豈公隨物賦形因時發興出竒無窮者也¶
　　　　䟦黄華先生墨戯¶
近過雪庵按上有黄莘山水一卷或問云何如曰此¶
先生醉時行書也只爲龍岩學中立太迫故作是噀¶
墨法耳¶
　　　　䟦党竹溪篆趙黄山文王子端書¶
党&KR0144;趙文黄華書正如打鼔弄琵琶合着兩㑹家也¶
　　　　䟦米南宫靈臺戴華卷後¶
僕觀南宫書多矣未&KR0002;此幅韻勝而不鼓努者也然¶
䧺冠豭佩氣終行行惟其自成一家廼可貴耳¶
　　　　䟦漁人鷸&KR1109;圖¶
自戰國功利之說興視仁義爲無物時君世主以衆¶
<pb:KR4d0464_SBCK_073-6b>¶
&KR0064;寡以強凌弱干戈相㝷互相吞噬惟知利之為先¶
不究害之在其後也故漁人鷸蚌之利例皆&KR0013;焉非¶
獨代之喻燕趙也雖為當時妄舉貪得之誡而孟軻¶
氏云善戰者服上刑連諸侯者次之闢草萊任土地¶
者又次之可謂正大而有味矣¶
　　　　䟦山谷所書王建宫詞後¶
唐人詩風雅意韻凌跨百代况建之宫體為世絶唱¶
加以涪翁揮洒醉墨冝其天章雲錦為之爛然生光¶
也¶
　　　　䟦鹿庵先生所書鸚鵡賦後¶
此鹿庵先生二十年前所書也嚮甞問筆法於席下¶
曰予早年於沙河俾用功最多今&KR0026;此賦乃知其言¶
<pb:KR4d0464_SBCK_073-7a>¶
為有徴先生人品峻㓗文章字&KR0030;皆有自得之妙然¶
珠璣散落有限得者幸珎藏之¶
　　　　䟦左山公書東坡醉墨堂詩卷¶
左山公書端重沉著本出離堆記其氣韻豪逸比之¶
魯公似為放曂&KR0004;不知其所宗不肖澹癖&KR0335;心筆硯¶
悞為公所知每過謁必談論書學利病留連竟日不¶
聽辝去一日出示楊凝式維摩帖筆&KR0020;縱横天真爛¶
熳顧謂予曰魯公後得其筆法者獨少師耳由是知¶
公書體兼顔楊然古之論書兼及人品非其人雖工¶
有不必貴者公姿沉毅愽學富經綸噐業生平底藴¶
未展盡者忽忽欝欝一散之翰墨間其風流藴藉有¶
不可梯接者今已矣片&KR0083;隻字為丗珎惜况門客故¶
<pb:KR4d0464_SBCK_073-7b>¶
吏邪簡卿尚寳藏之¶
　　　　題遼太師趙思温族系後¶
遼氏開國二百載跨有燕雲雄長夷夏雖其創業之¶
君規模宏逺守成之主善於継述亦由一時謀臣猛¶
將與夫子孫蕃衍衆多克肖肯&KR0799;有以維持藩翰而¶
致然也故開府儀同三司侍中贈太師衛國趙公早¶
以驍勇善戰受知遼太祖烜赫貴顯生子十有二人¶
其後攴分&KR0128;别官三事使相宣徽節度團練&KR0026;察刺¶
史下逮州縣聀余二百人迄今燕之故老談勲閥冨¶
盛照映前後者必曰韓劉馬趙四大族焉嗚呼盛哉¶
孟子&KR0091;故國非謂喬木而有丗臣者其是之謂歟裔¶
孫穆聮綴遺譜裝潢完整携示求䟦予切有感焉近¶
<pb:KR4d0464_SBCK_073-8a>¶
代公侯將相之後方一&KR0175;傳溷跡閭閻甘心貧微故¶
家遺族懵然不知者多矣尚何望於考厥世而復其¶
&KR0004;哉論者多曰盛氣已過大福不&KR0175;予以謂不然其¶
說則孔子所嘆文獻不足故也夫子孫茍能讀書立¶
志雖愚必明雖柔必強族固寒微可至淸貴况藉餘¶
潤而承休光者乎克敬潜心字學慎言行由史館從¶
事歴州縣聀復保傳舊物昭明宗系則其紹述遺羙¶
而又有望於他日也¶
　　　　題離堆記後¶
魯公書號&KR0091;大雅&KR0057;可重者以忠義之氣發而為心¶
畫然端人不為枉者作計此天下之通論公平生書¶
五百餘石略無異議獨離堆記文與字併出公手或¶
<pb:KR4d0464_SBCK_073-8b>¶
者少有疑焉蓋鮮于氏附炎國忠天寳間切取柄用¶
致位顯赫及喪師瀘&KR0047;反以捷聞建碑省户公然獻¶
䛕向之為人槩可知矣然觀記之所述詳見者止向¶
未第時卜築讀書等事豈與其紫不保其徃之義也¶
&KR0002;歴臺省貳風憲持節劒&KR0047;作尹京兆中間云為一¶
無&KR0091;道是則不待抑揚賢不肖之分昭昭矣不然方¶
元載以大姧當國庭議之際公直言折之曰朝廷豈¶
容公&KR0298;壊邪舉朝危公曽不少撓又郭定襄以勲貴¶
振耀一時行次失序毅然陳書極論其不當由是而¶
觀公剛嚴之氣如秋霜烈日皜不可尚巳何&KR0200;&KR0200;姻¶
婭能降公志䛕彼枯胔者哉正以子昱等施舟涉險¶
歸葬先壠純孝克成之志有足嘉尚如犂犢騂角山¶
<pb:KR4d0464_SBCK_073-9a>¶
川其舎諸乎此蓋公述作之微旨也趙氏子穆年十¶
八好古學&KR0144;&KR0032;皆通習之請予以題記後作是說以¶
貽之¶
　　　　書中興頌後¶
唐中興頌石刻字徑數最大立法最密就魯公平生¶
所書合而論之此為最善其法度特变大篆為眞楷¶
耳所謂只見性情不見文字至元十三年春正月江¶
左平圖書珎異悉逹京師孟秀州徳卿以是本見贈¶
把玩不釋手者累月從弟韓從益求予臨冩因勉為¶
刻鵠耳¶
　　　　題蘇氏寳章後¶
忠定二公書金聲玉振如清廟之瑟一唱三嘆有遺¶
<pb:KR4d0464_SBCK_073-9b>¶
音者矣今觀迨過等帖筆&KR0020;圓熟俱有伯父氣韻而¶
遲之此幅爲&KR0057;佳所謂王謝子弟以生長見聞猶足¶
以超人羣也¶
　　　　東坡我有帖(係與外如子曹正字書内云/去逸就勞不知脱去有道乎)¶
(外郡雖麁俗止早衙紛紛一/時辰許餘蕭然皆我有也)¶
觀公此帖正以姻家故假設己意儆以官守尔至於¶
早衙紛紛一時許餘蕭然我有此又見公材刄餘&KR0073;¶
酬酢萬變&KR0002;鑑之應物妍&KR0896;巨細靡不洞徹物去湛¶
然如澄淵横壑耳¶
　　　　䟦馬融卧吹圖¶
古人因技以逹事者多如&KR0039;瑟暢風雩之樂廣&KR0092;見¶
魏室之微正平以鼓摻返折曹瞞野王以筝歌疑釋¶
<pb:KR4d0464_SBCK_073-10a>¶
晉帝是不徒為樂之至斯也若南郡之通樂律度聲¶
節以畢五音可謂能也巳然畏威刓方裁成固罪為¶
端士所鄙雖雄吹逸響穿裂雲石又何足貴之哉其¶
&KR0030;格簡古如書中有筆自非唐人夢不到此¶
　　　　夷門圖後語¶
孫樵讀開元雜報至生恨不為太平人豈聲明文物¶
矯首拭目聞可喜而觀可樂乎近閲夷門市㕓圖其¶
風物氣習備見政和間流宕浮靡之俗然非盛極無¶
以臻此予生長汴梁及見百年遺老徃徃尚能談當¶
時風物令人不&KR0116;有孫氏之歎但二帝播遷巳兆联¶
於此所謂治亂之迹接踵相㝷也畫品則穠纎巧麗¶
出内供奉手無疑正可與夢&KR3790;錄互為之覽耳至元¶
<pb:KR4d0464_SBCK_073-10b>¶
丙子二月觀於平陽寓舎夏六月重見於汴京試院¶
中明年夏六月立秋後一日連雨中静坐偶書於燕¶
東開陽坊李黄門之故堂¶
　　　　　題蘭府君望海寺二詩後¶
昔張燕公&KR0047;迁歸詩筆益壯人謂得江山之&KR0135;今觀¶
蘭廣寕望海寺二詩淸雄竒逸令人覺海上風濤之¶
氣拂拂襲人所謂明昌雅製風斯在下矣¶
　　　　　題石曼卿手書古檜行後¶
中允姿豪放有髙丗氣故其筆不得不瑰偉淸勁一¶
　推重至有河傾崑崙雪壓太華之語何其壯哉今¶
　継先侍缷家藏古檜行所謂字愈大而愈竒者也¶
風格脩整&KR0011;唐人誥書手豈公早年書耶¶
<pb:KR4d0464_SBCK_073-11a>¶
　　　　䟦孫過庭書譜(名䖍禮唐/高宗時人)¶
過庭垂拱間名善書其草字譜風韻瀟散一宗二王¶
　飛鳥驚蛇之趣予嘗愛而臨之然以古今題評不¶
　爲訝今日觀米㐮陽書史云孫公在唐人得二王¶
法爲最追憶前言與&KR0047;宫伯偶同所謂愚者千慮亦¶
有一得也¶
　　　　題政和鼎識後¶
鼎之爲器鎭方所辨神姦惟其制作創於夏后氏故¶
後丗寳重至有力求而不可得者唐武后妄意制作¶
固無可論崇寕倣而爲之還復不能保當時神祕不¶
啻宗社之重一旦其鼎之神主爲鈍軒几席間物吁¶
可嘆也鈍軒遼金公侯裔愽古有學識旣得銅主廼¶
<pb:KR4d0464_SBCK_073-11b>¶
為竒遇訓名字焉後以技能命監鑄太宫鐘鼎實應¶
開先之兆子穆復繪圖懇諸公題䟦于以重古物而¶
揚父羙由是知物之無間重輕大小由徳而後可保¶
因所好而聚待人而後傳也¶
　　　　䟦諸&KR0081;公逺渉帖¶
諸&KR0081;武侯逺渉遺帖余旣冠時與鮮于純叔&KR0023;觀於¶
沙麓張氏家迨大徳庚子冬¶
詔集賢所貯書&KR0030;賜其院之官屬吕司直所得者亦¶
有是帖老眼復&KR0026;煥若神明頓還舊觀然比之向所¶
見者後有東坡跋語辨其印章王泉公家曾&KR0053;彦瞻¶
愽雅好古可謂物得所歸矣¶
　　　　䟦宋漢臣臨丹華經後¶
<pb:KR4d0464_SBCK_073-12a>¶
篆生&KR0032;&KR0032;生楷變&KR0032;篆二體入真草而出古意者唯¶
魯公能然故洛尹宋君漢臣善八分體古而畫勁甞¶
臆其有所從來及&KR0026;所臨丹華處筆&KR0020;夭矯奪真第¶
朱墨異色耳故&KR0032;書之妙有以不期然而然者雖衆¶
期逺到中道車傾亦足以追縱擇木凌跨李潮矣二¶
弟毎一披玩僾然如對其面嗚呼方風俗衰靡無足¶
言者唐臣義夫能永懐不忘可謂克念天顕者也¶
　　　　讀漢魏五書¶
兩漢継三代而下爲最盛但官儀略見於班史表序¶
予穉年讀昌&KR0058;科斗記文知衛宏有漢官儀書兵後¶
典籍散亡何從而得之壬午冬&KR0298;入京師始&KR0023;偕觀¶
於宋秘監蓋青宫賜書也其一代之制粲然完備皇¶
<pb:KR4d0464_SBCK_073-12b>¶
乎休哉冝其光武以軍容過洛父老有復見官儀之¶
喜於戯三代吾不得而見之得見兩漢斯可矣宏書¶
才两卷求訪三十年之乆方遂一讀豈亦有數存乎¶
其間邪矧功名冨貴可倖而致哉因其奉還筆之以¶
紀&KR0010;月時壬午十二月八日也¶
　　　　䟦髙宗臨右軍帖¶
二王眞跡不可復見唐人硬黄臨倣自當愛玩况出¶
建炎手書顧龍跳虎卧之意隠然在目中矣¶
　　　　跋雪齋書宋孟州獵虎詩卷後¶
昔興陵選庭臣奉使江左須得才辨有聞望者可若¶
宋孟州射虎詩清雄振厲遠而有光華大定人文之¶
盛㮣可見矣雪中展觀於曽孫祕監處令人三復清¶
<pb:KR4d0464_SBCK_073-13a>¶
興四發今祕監以學問徳藝又為青宫所賔禮所謂¶
黄門有父風者也¶
　　　　䟦臨本蘭亭序¶
此帖在臨本間最佳却疑是唐人填書年&KR0055;墨花脫¶
落&KR0002;遂絹影耳猶當以薔薇露盥手&KR0353;王蕤香觀之¶
可也¶
　　　　題中興頌後¶
中興碑本行於丗者有三其字頗小而加瘦者蔡之¶
所臨也其搭印完好苦無剥嚙者永之&KR0175;勒也予嘗¶
謂魯公此笔用忠義為本然後以大&KR0144;變而為楷體¶
故後之學者終莫能及院主書趙穆愽古通篆&KR0032;今¶
復研思於是是將求筆意而通其變爾吾知夫識斗¶
<pb:KR4d0464_SBCK_073-13b>¶
間氣者而得龍泉於豐城之獄必矣趙生其勉旃¶
　　　　䟦謝靈運帖¶
謝康樂以風雅鼓吹兩晉善書則未知也今觀節卷¶
金華二誥與張芝萎形帖相上下可也至於筆&KR0020;豪¶
宕殆是伐山開道氣象千載而下專車一節足見其¶
為人而當時隣略得不以山戎為駭乎¶
　　　　荅宋克温問魯公書法¶
余觀魯公書分数布置稱停深穏雖毫髪精極楷法¶
至於韻勝温潤正周旋曲折剛徤中出婀娜爾極其¶
所至第見性情不見文字所謂性情以忠義二氣為¶
之大本也平日所得如是未審吾友為如何耳¶
秋澗先生大全文集卷第七十三¶
