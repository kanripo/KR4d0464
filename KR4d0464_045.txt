# -*- mode: mandoku-view -*-
#+TITLE: 秋澗集
#+DATE: 2015-09-23 10:26:05
#+PROPERTY: JUAN 45

¶
　　　遷固紀傳不同說¶
余讀宋儒論項羽紀傳不同說以謂遷之意秦有天¶下
五載而後楚楚五載而後漢方秦已亡漢未立天¶下莫
有攸屬不可一日無君况封建王侯政由羽出¶舎羽孰
<pb:KR4d0464_WYG_045-1b>
主哉作紀所以繋天下五載之權也立之傳¶班固意不
過羽不可以抗漢因斷之曰皆非也正以¶一史之體不
得不然爾在遷不得不紀在固不得不¶傳設使固取遷
而紀是天有二日民有二王也其書¶將載之漢代之首
乎次於高紀之下乎其為稱號曰¶楚史乎曰漢史乎若
以封建曰項氏出五年而後漢<md:KR4d0464_SBCK_045-1b>¶天下不可無君乃屬之
羽曽不察首入函谷者高祖¶之義師也授降軹道者秦
民之真主也天命人心之¶屬漢明已兆於秦十月五星
<pb:KR4d0464_WYG_045-2a>
聚東井之時也胡不考虞¶芮之質厥成西伯受命之基
也當陽之不馳去昭烈¶得統之年也若籍者正炎漢之
一驅除耳矧才封¶已叛旋取復失安得為一日繼統之
主哉若又曰固¶之意羽不可以抗漢故傳而遷漢太史
也獨可紀羽¶而肩漢乎余故曰子長之所以紀筆削歴
代之史也¶其意葢以歴年相承不可中闕猶存夫以月
擊時之¶法也孟堅之所以傳先漢一代之史也余故曰
二體¶有不得不然者矣若宋儒之論恐求之太過耳
<pb:KR4d0464_WYG_045-2b>
　　　讀史<md:KR4d0464_SBCK_045-2a>¶余讀留侯傳云沛公入關見秦宫室之盛帷帳狗馬¶之
富重寳婦女之美欲留居之樊噲進諌子房固知¶其不
聽此正教之使先耳葢良以沛公有為而多慾¶者也至
此天理昧而人欲肆矣非驟能一言回也若¶已諌不入
則莫之繼也故先之以樊卿使抑遏横流¶少殺其方張
之勢繼以苦口逆耳之言警懼啟沃使¶黙識其神器所
在何眷眷於此耳高帝能無從乎此¶乃晉隨㑹諌靈公
<pb:KR4d0464_WYG_045-3a>
三進及霤然後以趙宣子繼之之¶義也不然噲沛之屠
狗者也安知大漢之為漢張本¶於此亟當力諌以成高
帝之業哉¶
　　　對張中丞說¶
或者以張廵守睢陽之事為非曰古之人行一不義<md:KR4d0464_SBCK_045-2b>¶殺
一不辜雖得天下不為况食邑人以為守乎余以¶謂不
然昔李翰表公握節死事與夫造唐之功嬰城¶之志亦
云詳矣然尚有所未厭者翰特以功利為言¶未極夫臣
<pb:KR4d0464_WYG_045-3b>
子當然之理行而宜之之義也昔伊川有¶以武侯所喪
𢎞多亦以不義不辜為疑者先生曰若¶殺不辜以利一
已則不可奉天之命討天下之賊殺¶戮雖多理固無害
且陳恒弑君孔子請討夫子豈得¶討恒時保不殺一人
耶葢誅弑逆之賊有不得顧焉者余¶有曰此中丞之素
心也公以一郡守之力横制百萬¶日滋之寇公豈不審
夫強弱存亡之勢哉正以與城存¶亡效死不去當然之
理也若無廵則無睢陽無睢陽¶則無江淮無江淮則唐
<pb:KR4d0464_WYG_045-4a>
之為唐未可知也由是而觀<md:KR4d0464_SBCK_045-3a>¶公之心利一已耶為天下
耶夫武侯控全蜀之力燃¶未灰之燼陳恒以穿窬之盜
竊一隅之齊耳彼禄賊¶者豨突之頃九縣飇馳三精霧
塞萬姓以之塗炭大¶駕為之蒙塵其棄城圗存望風奔
赴者又何啻廿四¶郡哉俾唐祚中㣲禍亂接踵卒至於
亡安史階之而¶已是乃周公所必膺武侯不兩立者也
論者不處公¶以大誼祗擿以捄不至而食盡食盡而及
人為非不¶知李司徒郭中令河朔之舉安陽之役屢戰
<pb:KR4d0464_WYG_045-4b>
屢北紛¶紛藉藉草野被血者幾千萬人能必其事事合
誼人¶人得罪於唐室者乎若又曰上以政荒失國乃殘
民¶以復民何罪焉是則李郭亦不義之舉耳傳不云乎¶
臣民之於君猶子弟之於父兄也君父有難臣子奔救<md:KR4d0464_SBCK_045-3b>¶餘有不暇顧者若大義既正安得徇夫區區之小節¶哉
不然則石碏不得為臣之純而王陵乃賊恩之大¶者也¶
　　　讀張籍書¶
予讀籍遺文公書大率稱公材識明睿當任著書之¶事
<pb:KR4d0464_WYG_045-5a>
又曰不以此時著書待五六十後而有所為或有¶不可
及曷可追乎然公之志豈忘夫著述哉原道不¶曰斯道
也堯舜禹湯傳之文武周公周公傳之孔子¶孔子傳之
孟軻軻之死不得其傳焉荀與揚擇焉而¶不精語焉而
不詳又曰小醇而大疵意二子者雖云¶升堂終未窺其
窔奥也豈公之心繼孟而下任夫道¶統者耶何籍之識
必待公屢書而後悟哉而伊川亦<md:KR4d0464_SBCK_045-4a>¶云公之見道固因文
而發耳嗚呼公五十七而殁若假¶以數年其見於後世
<pb:KR4d0464_WYG_045-5b>
者為何如哉夫五百歳而後命¶世者出造物者固云靳
矣而奪之遽何邪予不得而¶知也彼籍之慼慼而恐公
不及者竟如所言其有見¶於公也特以陽一隂二之理
而言耳道之難明也如¶此噫¶
　　　犬相乳說¶
轉運楊公家有犬生子而斃求哺無所獲鳴咿咿殊¶可
憐有斃犬之母性甚獰既老乳乆絶走而顧睞徬¶徨躑
躅即其棲附而乳之既乳而乳真有遂盡活所¶棄子噫
<pb:KR4d0464_WYG_045-6a>
犬之畜也非有慈祥不忍之性特感於所畜者¶如此然
老而復乳此亦犬之異者楊公北燕人世為<md:KR4d0464_SBCK_045-4b>¶鉅族盛年
以勇毅從事兵間其活人救物釋難解紛¶功亦多矣雖
敭歴州郡為顯宦其友愛之情日篤一¶日事姊如事親
敬兄如敬長以致弟念天顯兄鞠子¶哀一門之内兄兄
弟弟怡然而理順曖然而氣和若¶棣華之相承手足之
互為用耳何其偉哉傳曰國之¶本在家家之本在身葢
一家之隆替擊一身所行如¶何爾其善惡感召殆影響
<pb:KR4d0464_WYG_045-6b>
之應形聲也昔北平王道¶行於家有猫相乳之兆董邵
南孝且慈有雞哺其犬¶之祥今楊氏犬感於所畜極不
忍棄其後之意者表¶公樂於為善之心油然生於其中
也其乳絶復生意¶者見公福禄將老而木艾也已棄之
物遂獲生全意¶者勉公故舊之恩所當獲也世之人以
犬之悲嘷為<md:KR4d0464_SBCK_045-5a>¶不祥非犬也殃自人召也是犬也特性於
不忍為姑¶乳之亦非犬致然也福開有先也夫富貴福
禄人之¶所大欲也故韓子有云得之之難未若持之之
<pb:KR4d0464_WYG_045-7a>
難也¶或得之於功或失之於行或得之於身或失之於
子孫¶今吉祥止於楊氏者如此其厚而有隂所積者必
矣¶宜乎有犬相乳之報云嗚呼楊氏其善持之既談其¶
事懇予以叙故書¶
　　　磔犬者説¶
王子逰於市見羣犬逐一叟號呶而不去詢其故曰¶屠
犬者也於是乎有感夫人之為不善禍從而禨之¶亦何
以異於是歟且犬之吠逐非有見於物也特為¶氣所感
<pb:KR4d0464_WYG_045-7b>
而已至若雷霆之威人有叛父母䙝神明者<md:KR4d0464_SBCK_045-5b>¶或下擊而
斃之豈造物者區區環域中特索夫若人¶而斃之邪故
先儒有言迅霆者天地之怒氣無良之¶人其㓙戾與天
地之氣自相感激遂震以死此略無¶疑者彼犬之見逐
雖小大不殊理固然也從是而觀¶人之方寸胡可萌一
毫不善之念哉㣲則至於物怒¶而見搏大則至於天威
下罰故横浦云一念善則祥¶風和氣在於是一念惡則
妖星厲鬼亦在於是可不¶敬畏之哉是知天氣下感於
<pb:KR4d0464_WYG_045-8a>
人人氣上通於天者夫¶昭昭矣因筆此有以明夫感應
正理不眩惑於鬼神¶怪誕之説云¶
　　　鈍說¶
夫器之為制小大輕重適厥用而已然以銛鋭拙鈍<md:KR4d0464_SBCK_045-6a>¶用
之多寡故有成敗壽夭之異焉趙君仲器博物多¶藝能
喜筮而絶市道觀化而樂誘人古所謂不居朝¶廷而隱
醫卜之中者之流也一日愕然以所感告予¶曰適過梓
人氏顧礱削之器縱横前陳例乏完好因¶詰之曰操幾
<pb:KR4d0464_WYG_045-8b>
何而致然爾豈材質劣弱鍛礪弗精而¶然邪匠者曰不
然彼斧斤刀鋸之屬銛乎其鋭者也¶特以朝夕從事乎
削斵礱銛或半嵗一易或旬月一¶易逺者不踰朞年比
更新而無孑遺矣因指其輳輪¶之錘曰是置於吾祖用
於吾父今傳於予惟其碇¶然樸鈍用寡而無所損益故
能壽於彼而若是其乆¶也僕因曰豈獨物乎人則亦然
進鋭者退必速任重¶者道能逺是輕銳者不若堅鈍之
為愈也夫木訥之<md:KR4d0464_SBCK_045-6b>¶仁樸魯之忠外視之若癡絶而緩於
<pb:KR4d0464_WYG_045-9a>
事及其臨大節¶處大政守固宻而罔疏挺健而不奪亦
何異乎兹錘¶之輳圜輪納疊拱刜蟠根櫽錯節支離者
周比而無¶間倔彊者妥帖而端平由是而觀可謂宣力
𢎞多収¶功攸厚者哉彼世之人祗知利之為利曾不悟
鈍之¶為利廣且博而壽且乆矣予聞其説而韙之吾將
藏¶吾器養吾鈍斂吾圭角息吾氣機引重致逺俟時而¶
動以利天下可乎趙君曰嘻子其得用而不括出而¶有
後語成器而動者之道也於是乎書至元壬申二¶月九
<pb:KR4d0464_WYG_045-9b>
日題¶
　　　服色考¶
陳節齋祐以宣聖像設既素而繪仍以服色為言曰<md:KR4d0464_SBCK_045-7a>¶冠
服之制所從來尚矣然自三代之世變易去取其¶義有
不同者某雖不敏試請而詳之夫冕平而旒笄¶衡而紘
上衣而下裳垂紳而履舄繋而帶佩而綬此¶三代王者
不易之制也今宣聖其紘其芾其純其舄¶皆丹乎質唯
服之色尚𤣥何也考漢晉志書天子以¶袀𤣥皂繒為大
<pb:KR4d0464_WYG_045-10a>
祀之袍服於孔子服色非可據而明¶也謹按大戴禮云
有虞氏皇而祭深衣而養老逮乎¶夏后氏王以水徳色
尚黒易而𤣥端𤣥裳故収而祭¶燕衣而養老又諸侯以
天子燕衣為視朝之正服有¶殷氏以金符徳色尚白易
而練衣縞裳故冔而祭縞¶衣而養老及周有天下以為
火王色尚赤宜乎以赤¶為養廼白冕而祭𤣥衣而養老
何居鄭𤣥云周則兼<md:KR4d0464_SBCK_045-7b>¶二代而用之也若夫四代之禮養
國老於膠序葢天¶子師而學之也唐孝明皇帝尊師重
<pb:KR4d0464_WYG_045-10b>
道爵孔子以王¶列弟子為素臣至於冕服之制亞次之
秩廟宫之法¶饗獻之禮講明論定亦云極矣今之制實
開元儀也¶其義正襲鄭氏之説耳故冕服尚𤣥用夏禮
也朱芾¶斯皇示周制也錦紳素質兼祖法也彼領袂縁
餙又¶復純赤何也詩素衣朱襮者是也襮為領諸侯之
服¶也據爾雅黼領為襮黼繡為領丹朱則其縁也范¶蔚
宗云天子祀天地宗廟釋奠先聖皆服袀𤣥縁領以¶絳
漢明帝以紗為中單或者疑此乃中衣表而出之¶非縁
<pb:KR4d0464_WYG_045-11a>
也子以䙝紅紫為非後之賢者加諸乎夏后氏¶云其色
赤則示赤心奉神明而已兹槩祭服而言也<md:KR4d0464_SBCK_045-8a>¶在吾夫子
則不然特又明夫周所尚之之義也葢孔¶子帝者之師
禮王者之後以天子燕衣為之御周大¶夫士私朝朝𤣥
端夕深衣孔子以時則周人也以臣¶則魯司㓂也以後
則商之孫子也其道則堯舜禹湯¶文武周公其法則禮
樂刑政而後王報功報徳有罔¶極焉者曰公曰侯曰師
曰王曰帝可也宜乎用三代¶服色而兼備於一躬也尤
<pb:KR4d0464_WYG_045-11b>
昭昭矣又有曰方而心者¶當乎膺曲而領者施於朱襮
之上何也此葢漢猶有¶被之者故朱勃衣方領能矩歩
乃學者之服也其象¶則圓上而方下葢取諸乾坤迨晉
隋唐以來天子有¶事乎郊祀冠通天冠束帛假帶方心
曲領猶存乎前¶代之制耳其十哲服色大同而無有降
殺之異下至<md:KR4d0464_SBCK_045-8b>¶七十二子佩服皆青士事父母其純衣以
青體少陽¶而致敬也其帶則縞有受道之質也夫諸子
乃以士¶從父師而學者也詩不云乎青青子衿殆學者
<pb:KR4d0464_WYG_045-12a>
之常¶服云¶
　　　鸞刀説¶
余徃嵗客汴梁陳君逹犬出示玉刀長一尺許鋒首¶斜
削廣餘五寸玉水蒼色極光潤叩之聲清越以長¶其拊
容握末有環背通刻柷敔狀端有竅圜徹陳曰¶亂後入
太常官舎得之不審何物於何所用予曰此¶省牲之鸞
刀也其端之圜竅葢用繋鸞來所施環即¶著和耳傳曰
鋒有鸞環有和是也禮云割刀之用鸞¶刀之貴貴其義
<pb:KR4d0464_WYG_045-12b>
也端有鈴取其奏刀中節聲和而後<md:KR4d0464_SBCK_045-9a>¶斷環有和取其斷
非和則劌和非斷則牽天以秋肅¶物和之以兑聖人以
義制物而和之以仁鸞刀以和¶濟割此其義也詩云執
其鸞刀以啓其毛又曰鸞刀¶以刲何休亦曰鸞刀宗廟
割切之刀然孔氏有古刀¶今刀之異古刀遲緩難用宗
廟用古刀者修古故也¶由是而觀今刀古刀其實皆以
金為之此玉也其何¶能割切哉豈漢唐而下三代之禮
實亡名存者非一¶刻玉為刀郊祀之際執以示古儀乎
<pb:KR4d0464_WYG_045-13a>
至以去質從華¶亦猶近代用金玉為匜爵代越席以臯
比也恐未盡¶惟彦博太伯詳覧¶
　　　涿州移置攷¶
至元八年秋九月予以省覲來涿因拜謁孔子清廟<md:KR4d0464_SBCK_045-9b>¶遂
讀唐貞元中使持節都督幽州諸軍事彭城劉公¶建孔
廟碑乃知州治本幽州盧龍軍屬邑范陽縣也¶至代宗
大厯初詔始分范陽歸義固安三縣為涿州¶治范陽涿
州即涿郡故地為名按輿地廣記漢初高¶祖始立涿郡
<pb:KR4d0464_WYG_045-13b>
魏文帝改范陽郡其地左碣石右督亢¶南控鄚城百里
而遥北連幽薊百里而近唐以來中¶間控制番戎部落
甚衆又河流縈帶前後有林麓陂¶池之利周廣磅礴鬰
為雄藩及辨讀遼統和廿八年¶州刺史廣陵高公移廟
碑隂記云舊廟本在南城東¶北隅是年刺史高公移置
南城東南隅康莊之左因¶復悟今州城南北若連環然
意者置州時展築南城¶而廣大之今市中隔門本故縣
城南門也觀此前後<md:KR4d0464_SBCK_045-10a>¶證據甚明無可疑者噫予徃來幽
<pb:KR4d0464_WYG_045-14a>
涿間葢十年於兹¶嘗以隔門之制為惑詢訪土俗莫詳
其故且方物之¶辨一事弗知君子恥之不圖聞一得二
使數年之疑¶一旦渙然氷釋亦可喜也特表而出之敢
貽涿之好¶事君子以俟更攷云¶
　　　締觀説¶
吾鄉黄冠師房公體鴻厖貌古而心通讀儒書喜營¶治
嘗作呉殿於棣華菴故址締構曰予與亡友季武¶子文
徃觀且工人數十附立楹顛方納拱駕梁為事¶其枘鑿
<pb:KR4d0464_WYG_045-14b>
縫縮有略不相認者衆上争左右睨材分繩¶墨曰不少
繆即縆驅鎚按呼號半空彊以力相下良¶乆終無奈木
何一工者舉手招衆曰聼無譁衆瞪目<md:KR4d0464_SBCK_045-10b>¶東北向率弭耳
受嗾予二人從所向顧之見一老道¶士傴僂擁敗絮曝
日坐短垣下俛其首捫風略不一¶仰睞第抗聲騰言以
手畫空而已云東西行若干寸¶南北起若干尺此蹇傲
者彼之所枝撐也彼拗捩者¶此之所走側也上工即如
教歘衆材軋然作聲若相¶尋而契果安貼停穏不踰若
<pb:KR4d0464_WYG_045-15a>
所料予問道士於房曰¶此始謀畫宫於堵斷手載名其
上者也予因有感於¶中廼知天下之事有大有小人之
材有能有不能俾¶細大不捐區處適當此宰相之職也
君人者何憂乎¶不治苟明大者反知其小任小者反負
其大是上下¶錯謬冠屨倒置欲求功成理定難矣哉持
衡者曽梓¶人體要者之不若也師啞然曰筆之可也於
是乎作<md:KR4d0464_SBCK_045-11a>¶締觀説¶
　　　屏雜説
<pb:KR4d0464_WYG_045-15b>
嗚呼雜之為學其害道也甚矣麴蘖雜醴齊為弗醇¶烹
飪雜鼎羮為之變味宫商雜音奏為之惉滯君子¶之所
不取而不由也况學乎學而雜心則交錯而貳¶其行言
則叢脞而昧於理動則拂亂而失其宜至於¶文章翰墨
一蹂於雜偏駁不振尚何理之能著家之¶可名乎謂為
道尤判然離而曠且逺矣故傳曰攻乎¶異端斯害也已
然博我以文多學而識之又曰君子¶恥一事之不知能
無雜乎葢聖賢為學必務其大者¶而使小者從焉其所
<pb:KR4d0464_WYG_045-16a>
以務之為者明理致知收放心¶格庶物而已四者既生
存於中雖諸子之説百家之<md:KR4d0464_SBCK_045-11b>¶言日至於前猶衆川之流
朝宗而東常我之主孰能¶雄而長之撓而濁之者哉况
約之以禮詳之以説為¶之澄滓於其後者非一如是則
何患乎問之該洽學¶之愽雜者哉戊子夏六月庚伏有
七日發藏曝書得¶雜文百餘帙睨而視之皆予稚嵗所
閲習多曲學小¶道廢日力不少不覺喟然曰两漢而下
學無師傳安¶宅曠而弗居正路舍而弗由者其我之謂
<pb:KR4d0464_WYG_045-16b>
乎使我老¶而困困而無所成者職此之由務於粗而害
其大之¶為也於是命兒子輩屏而絶之板為三夾束置
高閣¶且誓之曰今而後非有命不得發而妄閲以蠱惑
其¶心目大抵中人以下之性所偏者多用而特達者或¶
鮮我今是舉正以已之所偏且正汝之或失也是吾<md:KR4d0464_SBCK_045-12a>¶不
忍以悞我於前者而又悞汝等於其後也天其或¶者果
汝之賢而有全經全史在焉泝流探源剥其¶華采其實
嚼其膏味少有所得以之修身齊家推而及¶於物將見
<pb:KR4d0464_WYG_045-17a>
終身有用而不克盡者尚何以他為哉小¶子其服之無
斁作屏雜説¶
　　　答客問¶
　至元廿一年春正月予有中省郎曹之命¶既而以事
　不果行或傳余抵燕視其有不¶可歸者嗚呼誠身之
　未篤不為所信也¶如此作答問以自見其辭曰¶
客有過秋澗而問者曰士不旬時而被旌招者三將¶謂
趣裝有期反泥其輪而脱其鞿者何也方今<md:KR4d0464_SBCK_045-12b>¶王者無外
<pb:KR4d0464_WYG_045-17b>
四海一家渇於得賢以光國華有片善者¶無不録效一
長者靡不嘉故有立談而致卿相略而¶不及其它士或
韋布進無資涯名不登於仕版何得¶挂銓曹之齒牙子
今幸蒙見招未為不遇官列郎曹¶名都省署切近論思
周旋宰輔設或有為澤及黔庻¶曽若無聞又復何顧豈
子志願未克班資尚卑重有¶所覬其行遲遲予仰而歎
俛而思人各有宜孰不自¶知越分而行有乖無隨予方
以再命而傴僂尚敢以¶鋭進而為期也客曰豈子欲信
<pb:KR4d0464_WYG_045-18a>
猶屈道汙未隆甘於¶泥蟠以固其窮然聞¶聖哲席有不
㬉援溺捄焚予曰世之康濟固自我化¶道之隆污葢有
不為命者然墨突不黔其炊烟孔轍<md:KR4d0464_SBCK_045-13a>¶幾環於天下雖遑
遑於救世亦觀時而取舎予且何¶人敢妄為之駕也客
復曰子豈年近耳順嵗月將邁¶心智日強膂力弗逮曰
若不肖齒髪未為衰暮¶顧嘗攬轡外臺峨冠憲府從事
有年艾服頗素其責固¶重即其心則安道可行雖一日
不去故黽勉盡瘁不¶遑寧處通其考則為四百其月則
<pb:KR4d0464_WYG_045-18b>
去五予亦知力之¶有所不及葢嘗以明時可惜憤功業
之不顯著也客¶曰伊懐既然子何見其一而二之不覩
投㑹是機進¶退餘裕忖其不可即以他務尚不失邯鄲
之故歩不¶猶愈於刻舟求劍守株而待其兎耶乃若(闕/)
　客轉¶談之悞也今有司以是召我其行或否理之所
當喻¶也若顧量可否以改圖為舉是先以不誠自將上
欺<md:KR4d0464_SBCK_045-13b>¶君父以幸為利取便已故是又義之不敢與也客曰¶
然則子之志嚮果云何而可哉傳不云乎士有二道¶出
<pb:KR4d0464_WYG_045-19a>
處為大進退無常惟義所在又曰可乆可速其行¶其止
葢平日所素學不容以彼而易此今吾子堅欲¶推挽扶
之使前是茫洋徑渉趣入於無涯之淵設若¶有為徒勞
勉旃至於出處之道論之誠君子之不然¶此吾之所以
不果執宣父之鞭也故為可為於可為¶之時則從而寧
為不可為於不可為之時其咎即徴¶果其可之與㑹客
何勞於勸懲吾年雖耄自顧矍鑠¶尚或堪於一行客唯
而退於是筆之以自銘
<pb:KR4d0464_WYG_045-19b>
　　　謗解¶
予作謗解夢人以壊木寓蠧見示意者謗由我興非<md:KR4d0464_SBCK_045-14a>¶外
至也然謗之惑人深矣公孰與制私無以勝其説¶至肆
行而不少憚以隂擠而為陽助被之者鮮克自¶處欲弭
之而無術也嗚呼世教下衰友道日壊私好¶惡者愛之
者欲其生憎之者即其斃口溢金蘭心包¶鬼蜮謹其藏
已射其形亟為防已螫其毒矣輕則噂¶沓背憎浸潤膚
受妄生事端横造異議忘我大徳利¶彼小私傾良惠姦
<pb:KR4d0464_WYG_045-20a>
傷公害義忍為儉人坐擅形勢苟¶淺之為量者不自返
而縮徒恚夫此胡為而致焉思¶其稍逹藉勢投畀使恩
讎兩明以泄其忿&KR1264;恐非君¶子以直而報之義也夫聖
人所以列朋友於天倫者¶示其當重而親匪大故則不
容棄也又讀小雅何人¶斯篇彼暴之譖蘇公也至獲戾
失職亦云極矣略不<md:KR4d0464_SBCK_045-14b>¶見聲色於辭氣何三代教化和平
忠厚成士徳也如¶是至好歌忠告反以不忍遽絶為言
其亦審夫天倫¶為重枉為小人之為也静言思之大有
<pb:KR4d0464_WYG_045-20b>
契予心者予¶雖愚而懦受人侮者不少然天之所畀於
我者似不¶薄矣矧諺曰禦寒必須重裘弭謗莫若自修
大率常¶情之所未免者其疚有十處已之不恭也御物
之不¶誠也嫌與疑不擇也毁與譽肆行也或以已長格
物¶或以剽義沽名或出戲言犯衆或恃口給凌人責人¶
太重而以驕吝自矜審先去此十病無瑕可摘謗奚¶自
而生哉而復守之以敬慎將之以忠厚以蘇公之¶心為
恕以中庸之教自處其或有作於上力易斯弊¶上以格
<pb:KR4d0464_WYG_045-21a>
儉人之非心下以殄讒口之罔極建中於民<md:KR4d0464_SBCK_045-15a>¶歸之以厚
彼欲校欲報者亦不得賊其衷而發之如¶此我之所謂
疢者而或有瘳彼之所謂謗者亦庶幾¶其少熄矣作謗
解¶
　　　對魯公問(後山云思保歳寒之/節徇國家之難耳)¶
顔魯公唐一代鉅臣論者當明其心求其迹則非也¶公
始終王室死而後已葢素所藴也不幸值唐中衰¶以孤
忠大節立於傾朝死覬一言有補於國至於老¶不退休
<pb:KR4d0464_WYG_045-21b>
大率朋友之交遭罹患難尚有相死不輕去¶之義况君
臣乎及盧杞當國見其嫉賢亂政公復以¶正言折之既
憎公直復忤杞意至遜辭為謝終不少¶解巳而有宣慰
之命每讀至此未嘗不掩卷而興嘅¶也於時公豈不知
一入賊庭横噬虎口意者此之使<md:KR4d0464_SBCK_045-15b>¶杞姦計媒糵其罪銜
寃入地暧而不可明是不若履¶忠蹈義明死於使華之
命尚或摧沮逆謀以激忠義¶之士而愧夫天下後世亂
臣賊子之心是乃不以李¶鄭勸而不行為得而以死於
<pb:KR4d0464_WYG_045-22a>
義命為安也要令千百¶世後義烈言言如嚴霜畏日有
不可尚已者此公之¶心也嘗以忠義者國家之元氣世
當顧䕶靳惜使信¶其已徃不泯之志勵夫將來至薄之
俗而為天下之¶大閑如公者誠不可例與具臣者論其
進退之跡也¶若專以老不致仕為嫌是又失見危授命
之義也况¶唐人之於致政初無定體至元戊子秋八月
廿日晨¶起偶記徃年對翰長之問特為筆此且發所潛
之幽¶光云<md:KR4d0464_SBCK_045-16a>¶
<pb:KR4d0464_WYG_045-22b>
　　　儉訓¶
人之生於天壤間分所當得者隂有日料涪翁謂一¶飯
先書籍者是也未老前固不應空乏凍餒而死如¶其暴
殄過度以旬時之用為一朝之費促之而不給¶者信有
之矣故諺云兹焉不足徃則太過此言雖㣲¶可為永喻
昔李文饒相而後當飫羊十萬數未充¶而被斥葢已用
者過侈故也此非明驗可不鍳哉今¶余一家二百指日
所費以酌中計之且約五貫文是¶須千八百餘緡可支
<pb:KR4d0464_WYG_045-23a>
一嵗其於慶弔賔客差徭之数¶又不在内顧余生事四
民之業一無所營而終歳所耗¶如此造物者斡旋供億
亦已勞矣吾何徳以堪復¶欲終日望望然致室之完美
此心斷不可萌至量其<md:KR4d0464_SBCK_045-16b>¶所入度其所出如且休接闕之
説此念不可疏也予¶今年六十有二向之所謂心焉而
志學焉而力者日¶趨於衰㣲安坐待哺外餘無能為秪
有以勤儉律彼¶使猥承家事而已傳曰家當克儉焉邦
當克勤焉又¶曰生則在勤勤則不匱儉為徳恭侈惡之
<pb:KR4d0464_WYG_045-23b>
大也此雖¶聖賢垂教格言不可斯須離逖然孰不念而
知之但¶齒年未至不經其事之囏難者鮮不忽而畧之
是自¶逺其恭徳昧夫寧固之理可乎但其已困歎彼之
豐¶傷已之窘方思節約以補其不足不亦晚乎汝等其¶
朂哉毋替作儉説¶
　　　遺山先生口誨¶
遺山先生向與頥齋張公(諱徳輝字耀卿/終河東宣撫使)自汴北歸<md:KR4d0464_SBCK_045-17a>¶(時/史)
(相請為實/圖羙作碑)過衛先君命録近作一卷三十餘首¶為贄拜
<pb:KR4d0464_WYG_045-24a>
二公於賔館同志雷膺在焉先生略叩所學¶喜見顔間
酒數行令張燈西夾曰吾有以示之先生¶憑几東向坐
予二人前侍披所獻狂斐且讀且竄即¶其後筆以數語
攦其非是且見循誘善意而於體要¶工拙音韻乖叶尤
切致懇每篇終不肖跽受教再拜¶起立夜向深先生雖
被酒神益爽氣益温言益厲覺¶泉䝉茅塞灑灑然頓釋
如醉者之於醒萎者之於起¶也説既竟先生後昌言曰
千金之貴莫逾於卿相卿¶相者一時之權文章千古事
<pb:KR4d0464_WYG_045-24b>
業如日星昭回經緯天¶度不可少易顧此握管銛鋒雖
㣲其重也可使纖埃¶化而為泰山其輕也可使泰山散而
為㣲塵其柄用有<md:KR4d0464_SBCK_045-17b>¶如此况老成漸逺斯文具在後汝等
其朂哉母替¶坐客四悚有惘然自失不覺嘆而發愧者
既而鼔動¶客去先生覆衾卧予二人亦垂頭倚壁熟睡
及覺日¶上先生與客已觴詠乆矣於是胠篋取一編書
皆金¶石雜著授予曰可疾讀吾聽愜其音節句讀不忒
顧¶先君指而謂之曰孺子誠可教矣老夫平昔問學頗
<pb:KR4d0464_WYG_045-25a>
得一二嵗積月累針線稍多但見其可者欲付之耳¶可
令吾姪從予偕徃將一一示而畀之庻文獻之傳¶罔隕
越於下先君起拜謝不敏曰先生惠顧若爾何¶幸如之
王氏且有人矣敢不唯命期以明年春當見¶先生於西
山時嵗甲寅春二月也後三十五年戊子¶冬十二月臘
節前三日小子再拜追述<md:KR4d0464_SBCK_045-18a>¶　　　政問¶
至元九年春予以御史滿秩除平陽路判官過辭諸¶公
<pb:KR4d0464_WYG_045-25b>
以臨民處已之教為請右丞相史公曰汝讀書年¶長乆
在朝行今官外郡寅奉之心當常若在朝廷時¶至於事
機變轉不可預料臨時制宜可也翰林學士¶鹿庵先生
曰長次不睦及首沽虚聲今天下之通患¶推讓有終為
上詩云靖恭爾位好是正直神之聽之¶介爾多福况人
事乎餘何言祭酒許魯齋曰臨政譬¶之二人對奕機有
淺深不可心必於勝因其勢而順¶導之同僚間勿以氣
類匪同而有彼此或有扞格當¶以至誠感發無所争矣
<pb:KR4d0464_WYG_045-26a>
其後總管萬奴來尹亦請訓¶於開府史公曰今判官王
某性既直頗諳事儻有所<md:KR4d0464_SBCK_045-18b>¶疑當與可否至於左丞姚公
吏部尚書高公(諱鳴字/雄飛)毎¶以事使晉府者必有言顧慰至
秩竟僚屬友愛以理¶而去時十有三年春三月也不肖
今年六十有一老¶不能用追思徃事如此等格言有不
可遺逸者因特¶書云且寓夫強仕之不可復也是嵗戊
子秋七月丙¶戌初二日也¶
　　　　醫説贈胡君器之
<pb:KR4d0464_WYG_045-26b>
醫者精㣲之術也又曰醫者意也得於中而可以應¶諸
外通乎㣲而後可以達其變此必然理也予素有¶中脘
疾二十年間凡三舉發初得於燕也醫袁以𤣥¶胡劑療
之法既緩再宿而疾乃已在趙藥以神寳名¶者攻其中
堅瞑眩搜索上痛方厲而下動大作猶一<md:KR4d0464_SBCK_045-19a>¶敵未退而復
生一敵物雖去而泄不止予頺然而卧¶力不勝而氣已
憊矣間日而氣始平其作於邢也陳¶氏亦以類趙劑者
投之而為苦與先尤加劇焉今者¶蹶動感似輕而痛則
<pb:KR4d0464_WYG_045-27a>
一上閧於中州旁刺於兩脅後¶延於膂&KR1569;撞擔衝拉頭
岑岑而氣翕翕求少寐以休¶吾煩且不得也胡君器之
亦探藥之粒如珠者曰硃砂¶圓下之予顧其劑㣲於先
疑為力更峻器之曰無慮¶為第下嚥覺腸間少鳴而㣲
痢則痛隨止矣已而果¶然繼以厚朴湯調之忽醒然而
寐如釋重負而濯清¶風也寤日高三丈許予體中已平
曽泄之不復作¶而氣之不少憊也器之天資高業顓而
學博識明而¶善斷出新意而不泥古知其常而通其變
<pb:KR4d0464_WYG_045-27b>
嘗曰人其<md:KR4d0464_SBCK_045-19b>¶五行禀之者不一天有六氣感之者無常病
雖名同¶而證實有異者苟以一槩治之吾未見其能也
故證¶之壊者徃徃劑而獲安昔霍嫖姚行師少衂多勝
正¶以不至泥古兵法顧所遇吾應之者為如何且予於¶
器之亦然作醫説以貽之¶
　
　
　　秋澗集卷四十五<md:KR4d0464_SBCK_045-20a>¶<md:KR4d0464_SBCK_046-1a>¶
<pb:KR4d0464_WYG_046-1a>
欽定四庫全書
　秋澗集卷四十六¶
　　　　　　　　　　　　　元　王惲　撰
　　雜著
