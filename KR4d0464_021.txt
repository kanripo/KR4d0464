# -*- mode: mandoku-view -*-
#+TITLE: 秋澗集
#+DATE: 2015-09-23 10:26:02
#+PROPERTY: JUAN 21

¶
　　　溪田晚歸¶
百物秋成次第芳野人籬落散幽光晚禾結穗争垂¶露
髙樹吟秋未有霜瓢飲空思樽湛緑盤餐新喜黍¶炊黄
歸時更得茅簷美下澤車輕背夕陽
<pb:KR4d0464_WYG_021-1b>
　　　辛夘重九嘲幹臣周宰¶
九日寒花不見芳西灣招飲儘相妨驅車共載差原¶約
冒雨長行有底忙野吹掀翻緇布帽冷香滂盡紫¶萸囊
踏泥踏水歸時晚也道龍山㑹一塲¶
　　　夀李夫人(時九十/四歲)¶
&KR1843;帨風流見二南洞天真侶記驂鸞慈顔媛娩丹浮<md:KR4d0464_SBCK_021-1b>¶頬
素髮飄瀟雪滿簪九十平頭添二二百齡餘慶欠¶三三
今年更覺秋容好薦夀寒花滿菊潭
<pb:KR4d0464_WYG_021-2a>
　　　寄竹林劉隱君文甫兼簡苦齋詩老¶
蓬莱清淺到揚塵林下幽蘭有異芬萬壑烟霏分野¶色
一庵閒地占溪雲鸞音時接公和歗樵隱休驚豹¶峪君
儘着青山映華髮東州人事日紛紛¶
　　　周曲山挽章(壬辰三月/十五日)¶
四十年来老弟兄忍看埋玉入佳城子輿正斃酬初¶志
東野詩鳴豈本情六任在官無少玷一貧到骨有¶餘清
易車令辦棺衾事猶恐臨行累友生
<pb:KR4d0464_WYG_021-2b>
　　　哀馬希驥¶
人夀幾何鬼伯催抱羸赴官吁可哀乃知生死有定<md:KR4d0464_SBCK_021-2a>¶處
挽斷衣衫喚不回千室望空絃誦樂一枝風折桂¶林材
儀牀最是傷心目愁拂春山劍字埃¶
　　　競渡詩(并引/)¶
　予前年客福唐寓舍在西湖上問俗自四¶月中為龍
　船戲船鑿長木為槽首尾鱗鬛¶皆作龍形以五彩粧
　繪漆髹其腹取其澤¶也上坐五六十人人一棹江面
<pb:KR4d0464_WYG_021-3a>
　對翻並進¶如箭鐃歌鼓吹自明竟夕殊諠譁也大率¶
　争取頭標以為劇戲踰重午乃巳壬辰蕤¶賔節追念
　徃事偶為賦此且記越俗之好¶尚焉又平時花竹亭
　館四面環合不減臨¶安故亦以西湖名之<md:KR4d0464_SBCK_021-2b>¶五月沅江競渡頻遺風此日見東閩大夫淪溺甘魚¶腹
舟子招呼問水濵鐃鼓轟翻鮫鱷室繁華淒斷綺¶羅塵
曲終人散青山暮招屈祠前獨愴神¶
　　　獨頭木香(荅吉甫/索賦)
<pb:KR4d0464_WYG_021-3b>
水晶簾外日初長一架酴醿雪覆墻艶冷不争春事¶晚
香繁還愛獨頭芳看来玉蘂唐昌供幻出天真虢¶國粧
壺酒風流名字在醉魂千文助詩狂¶
　　　元夕¶
斗轉春城送臘寒暖回阡陌紫生烟春風兩市華燈¶閙
夜色千門璧月圓書卷光隂清議裏梅花消息¶喜吟邊
厭厭醉裏南樓角無復情悰似少年¶
　　　和曲山見贈之什<md:KR4d0464_SBCK_021-3a>¶
<pb:KR4d0464_WYG_021-4a>
竹林舊友今無㡬白髮歸来對曲山詩似春雲儘有¶態
倦如飛鳥共知還淵明髙興羲皇上葛亮丹衷伊¶呂間
鐘鼎山林兩無濟塵埃空負半生閒¶
　　　和紫山見寄四詩(正月二/日作)¶
百險歸来萬里江旁人剛羨老能强閒居自苦笑¶鳩拙
逺宦空成捄火狂少日搶揚猶雀躍只今蓄縮¶宛龜藏
𡨕然却掃關門坐過簡還疑近子桑
晉¶公鐵面恥将迎天遣汾亭醉六經麟出近郊休袂¶拭
<pb:KR4d0464_WYG_021-4b>
鳳巢阿閣要儀刑菌摇露影從團葢草腐墻根任¶化螢
天賦美材終大用不然編簡為誰青(一作大器晚/成疑定義)¶
山立揚休見老成輶車風采動蠻荆兩鄉相望三年¶别
四海論交六日兄諸葛奇材如汝滯漢庭公議<md:KR4d0464_SBCK_021-3b>¶欲誰明
只将健筆淩雲句亦是詩壇不朽名(一作望君重為斯/文¶惜一頌寧堪以)
(酒/名)¶
七十人生百事休莫将閒惱蹙眉頭看來世運恢恢¶網
剰却孤懐悄悄憂肉食廟堂均一飽笑談樽俎更¶何求
<pb:KR4d0464_WYG_021-5a>
樂章聽徹醒還醉夢繞黄壚憶舊遊¶
　　　立春日五詩(正月初九/枕上作)¶
今年春晚暖何遥庭院輕隂鎻寂寥香散南衙牛已¶碎
水封北岸凍微消老逢月閏憐多日前去燈宵不¶五朝
居士病来花不染閉門詩思苦相撩¶
妄心風斾只摇摇且著清樽永此宵詩句得吟如有¶助
生涯無幾強顔料平生肉食聊爾耳此日蔬盤更¶寂寥
休笑少陵垂白老還家曽散紫宸朝(是年元日立春子/時<md:KR4d0464_SBCK_021-4a>¶為待制同百官)
<pb:KR4d0464_WYG_021-5b>
(望内廷/西北¶拜)
曲山一病保無他卧老行㕑閱歲華貧富較来原有¶分
鄉關歸到却無家粥盂得味憑虀梗詩陣無前聽¶鼓檛
早晚黄綢綢被底醉頭舒出使排衙(暗用文潞公/宰翼城¶詩意)¶
輕裘錦帶佩呉鈎曽作江湖萬里遊彩仗春烟縈越¶省
(為是年擊/牛省中)梅花詩興在揚州在家貫好誰餬口萬¶事痴
如慮破頭收取琴書林下去葢頭茒把要先謀¶(為子孺/欲起緑)
(稼軒/故云)
<pb:KR4d0464_WYG_021-6a>
立春節物最風流釵燕蔬盤鬬獻酧暖律潛回交泰¶琯
香塵飛散送寒牛令龜有喜迎新歲任運何心接¶俊遊
鬱鬱林梢看紫氣悠悠吾道付滄洲(是日卜得泰卦/故云令龜<md:KR4d0464_SBCK_021-4b>¶有喜)¶
　　　守歲夜¶
靈案囘飇闔户樞赤囊懸井漬屠蘇罇留臘味為春¶酒
門挿新桃換舊符歲事守来人潦倒窮愁推去鬼¶揶揄
明朝最是新年喜寛大書来聽杖扶(頷聨一作糟塗竈/户¶酣司命火結儺)
(神夜/打胡)
<pb:KR4d0464_WYG_021-6b>
　　　元日¶
朔夜兒童問寝餘莫催予起動長吁圖書萬國朝元¶㑹
鐘鼓千門走嗇夫璿象謾回齊政斗赤靈何有辟¶邪符
沉沉未覩三陽泰愁絶灰心一寸蘆¶
　　　和曲山詩韻寄紫山年兄¶
官業初無一事成誰云禄足代吾耕最憐獨學無<md:KR4d0464_SBCK_021-5a>¶良友
擬託鄰居度此生天外鳳凰難得見山間風月¶喜相迎
詩来健羨淩雲句轉使孤懐不暢情
<pb:KR4d0464_WYG_021-7a>
百計謀生百不成薄田無㡬不任耕洗心大易韋常¶絶
拊髀劉郎肉不生勢有持盈虧倚伏人無定志¶漫将迎
果哉去作山林計却恐吾儕訝不情¶
壮年力學老無成白髮何堪事筆耕張子田園歸有¶賦
老龎話語到無生(一作巳分歸田慕張/子有時結襪待王生)拏雲心事¶輸年
少拭目時和喜迓迎有客過門聞¶詔語一言或補不無
情¶
　　　人日有懐紫山年兄效少陵清明詩格
<pb:KR4d0464_WYG_021-7b>
前年人日客殊方此日相望憶故鄉酒醆不虧工部¶詠
梅花空斷蜀川腸休驚老態連眉白又喜春風上<md:KR4d0464_SBCK_021-5b>¶栁黄
君豈笑談稱曠逹我非用舍定行藏風雲北海¶朝捫虱
花木西城夢對牀晚節得同林下飲不妨閒¶處看人忙
(紫山别業在府城西郭多植棉栁課/僮奴以桮棬為事故以栁黄為言)¶
　　　和曲山見贈髙韻¶
我愛周兄不倚中平生臨事見豪雄從旁誰掣拏雲¶手
妙用多歸製錦工勿藥病懐須止酒運斤詩筆自¶成風
<pb:KR4d0464_WYG_021-8a>
浩然一㸃胷中氣莫問時汚與道隆¶
　　　肉豉¶
肉豉傳方出異庖玉盆凝就破昆刀縱横碎漬氍毹¶錦
瑩潔光翻琥珀膏暖入餳華防性爽味方禁臠想¶京鏖
年髙饜飫便便腹不負吾坡養老饕¶
　　　人日贈曲山周宰<md:KR4d0464_SBCK_021-6a>¶近書雲物見豐年寛大書頒兩日前為榖未知明日¶事
得官休羨小兒權翦花作勝徒為爾覓紙題詩一¶粲然
<pb:KR4d0464_WYG_021-8b>
遺愛祠前周老子幾時扶杖過思淵(客㕔舊名先/大夫所扁)¶
　　　為靳嘉議夀(時年八/十有三)¶
人生享福夀為先不似君家樂事全春色不隨喬木¶老
眉毫光動百齡前風雲藥籠多隂積蘭玉堦庭㸃¶翠妍
九老圖中休着眼世間原有地行仙¶
　　　琉璃肺¶
擊鮮為具樂朋簪辣品流馨漲緑沉犀箸喜辛㤀海¶味
霜刀爭割快牛心四筵談屑霏餘烈一縷氷漿濯¶病襟
<pb:KR4d0464_WYG_021-9a>
勝過屠門矜大嚼夢雲飛遶蹛林深
　　　簡寄<md:KR4d0464_SBCK_021-6b>¶魏叅政兼謝白紵之貺¶
草木先聲漢嫖姚一軍畬洞掃虵妖碧雲望杳江南¶道
白紵情深鄭國僑水閣燕閒時有待銀坑心計苦¶相撩
看看銅柱南邊月又見弓旌萬里招¶
　　　樂全老人詩¶
樂全老子見輕安杖屨西城日徃還論福有孫應有¶子
閒居非水亦非山春風滿意花遮眼曉境浮光酒¶暈顔
<pb:KR4d0464_WYG_021-9b>
九老有圖宜健羨一生班列素喬間¶
　　　耳聵自感¶
人生五十未全老天遣吾聰用晦明志怪虚傳三耳¶異
省心先得一根清腦鳴日作蜩蟬噪霆迅時無匕¶鬯驚
物壮而衰自然理家翁稱異轉尊榮
　　　過顒軒先生林墓¶
　正月十三日與陶晉卿送客回同拜墓¶予二人為愴
　然者久之故有是作庻見夫¶當哀切禱之意云詩後
<pb:KR4d0464_WYG_021-10a>
　七日其孫以脾疾亡¶
整冠趨拜柏林烟事徃懐賢一慨然翼羽有圖期四¶皓
風雲埋恨便千年斯文未欲吾儕䘮乳穉宜為造¶物憐
宿草黄岡重回首大書猶是廣平阡(公母夫人封廣平/郡¶君三字蓋公親)
(筆/)¶
　　　良宵散歩詩(并序/)¶
　至元廿八年冬十一月十四日同曲山小¶酌林兄北
　軒既醺相與至珉溪家夜話歸¶見月色烟霏殊有春
<pb:KR4d0464_WYG_021-10b>
　意因念數日寒沍今<md:KR4d0464_SBCK_021-7b>¶夕乃爾恐一冬不三二朝而已
　遂歩入春¶露坊衝口而成詩何夜無月何家無酒但¶
　少閒適如吾四人耳¶
散歩閒行不厭頻暖烟門巷趂冬温話深不厭城頭¶鼓
歸晚長敲月下門一枕黑甜饒熟睡兩螯風味夢¶清樽
竹宮梅信今年早整備新詩問蠟㾗¶
　　　和曲山題太一宮詩韻¶
蒼精宮闕五雲髙千劫塵縁謝世勞太一旂常王母¶使
<pb:KR4d0464_WYG_021-11a>
真官裘被吉光毛仙家功行何多品人物中和第¶一曹
近日蓬壺到清淺獨留春色醉仙桃¶
蕭爽神庭積翠髙東瀛修復堵宮勞法傳四葉光前¶後
望重層霄一羽毛粉飾皇圖開治道庇庥廣厦<md:KR4d0464_SBCK_021-8a>¶到吾曹
慇懃太一池邊月曽照銀觥醉露桃(粉飾皇圖謂初¶見/今上時首陳修國)
(史立臺省等事醉露桃謂四十年前陪諸/公讌集方丈前除庇庥廣厦接禮士夫也)¶
　　　喜雨¶
秋冬不雨到中春壠麥黄芽起旱塵輸販乘時祈湧¶貴
<pb:KR4d0464_WYG_021-11b>
賤貧無䇿救饑民誰知一雨連三日走逐羣巫謝¶大鈞
愚俗豈知皆帝力年年豐稔太平人¶
　　　即事言懐¶
一病三年白髮翁今年自覺更疎慵硯池敗墨無新¶瀋
書册凝塵養蠧蟲時向醫方求服食誰從卜者問¶窮通
正同農畝憂春旱三日甘霖洗歲凶¶
　　　涼夜¶
氣機開闔貴循常極慘隆炎物反傷大暑遽離前日<md:KR4d0464_SBCK_021-8b>¶酷
<pb:KR4d0464_WYG_021-12a>
萬金難買此宵涼商飈借爽清庭户白露先秋洗¶肺腸
一枕夢歸天外境廣寒宮殿夜蒼蒼¶
　　　跋御史梁公題祖隐君墓碑後中憲大定¶二十
　　　七年進士任至河南府少尹¶
當年中憲煥人文久仰修齊表隐君三尺瑶鐫堪晤¶語
一家庭訓儘恭懃詩書有種餘金穴簪紱傳芳見¶世勲
孝子思親同一致幾回瞻洒太行雲¶
　　　賈秘監宅畜大龜来自海南盈尺三尾真¶靈物
<pb:KR4d0464_WYG_021-12b>
　　　也瞻玩之餘賦詩以詠為提㸃老友¶一粲¶
神龜来自海中央登薦君家五福堂盈尺要開黄髮¶夀
巢蓮不羨緑毛香蒼鱗弇鬛垂三尾元氣絪緼善<md:KR4d0464_SBCK_021-9a>¶六藏
昨日朶頤觀不足搘牀常在老人旁¶
　　　夀韓生𢎞¶
待扣鐘邊弟子行當年風度巳汪洋循循試看青衿¶子
濟濟渾如上舍庠将就緝熙從洒埽刮磨蒙垢到¶輝光
束脩藉手嗟何有重為韓生夀一觴(一作青青矜佩西/門塾濟¶濟衣冠上)
<pb:KR4d0464_WYG_021-13a>
(舍/庠)¶
　　　和曲山冬日述懐嚴韻¶
幾年青𤨏列朝班萬里江湖又徃還浮世舉從愁裏¶過
人生能肯老来閒時方多故難前料家任長貧免¶後艱
更有行身思寡過未能蘧瑗毎慚顔¶
　　　送叅政飛卿時改遷西省(辛夘冬十/二月七日)¶
漢廷冠劍擁羣雄開濟都輸畫一功暫試邊籌<md:KR4d0464_SBCK_021-9b>¶來徼外
又分春色入秦中風雲平歩無餘謹肝膽酬知有¶至公
<pb:KR4d0464_WYG_021-13b>
帝使救時公等健老夫何有炬蓮紅¶
　　　奉和曲山胡桃詩嚴韻¶
藤藜為菒性甘良今歲收成滿市行褐殻外包金作¶皺
黄衣中裹玉為穰似憐淡泊陪樽俎滿嚥芳馨¶潤肺腸
聞説開元全盛日十金一柈喜新嘗(又嘗喜蓬瀛傳美/法¶與膏同嚙便非)
(常/)¶
彼桃根植自羌南遺種攜来漢使驂雷斧斫開驚蟄¶卵
雪穰翻出合歡蟾華池増潤酥同膩老頬含飴蜜¶比甜
<pb:KR4d0464_WYG_021-14a>
想得上林初結實百官分賜露恩沾¶
　　　餞中丞羲甫還闕下(并序/)¶
　予與中丞羲甫同官厯下自後君由維揚<md:KR4d0464_SBCK_021-10a>¶移秦中不
　肖亦承乏福唐地之相去也萬¶里時之契闊葢八年
　于兹壬辰春正月邂¶逅衛南樽酒間握手道舊殊歡
　暢也因話¶及敝居醉經堂珉溪曰今易為春露矣予¶
　即曰春露堂中秋澗老君應聲云可對梅¶花軒下栁
　溪生葢君遊蘇門稱栁溪生提¶憲開封以梅軒自號
<pb:KR4d0464_WYG_021-14b>
　故云即舉酒囑予曰¶可足為一詩見贈因輒聫成篇
　以壮行色¶其辭曰¶
緑波春水浄長亭樽酒相逢話故情春露堂中秋澗¶老
梅花軒下栁溪生十年一别渾如昨兩地相望不¶易并
三箧補遺蒙睿眷寵光浮動漢公卿<md:KR4d0464_SBCK_021-10b>¶衛南讌集纔終日厯下分攜巳八年玉樹風神猶夙¶昔
彈丸詩句轉清圓傳家有學光先業望壠求書¶憶昔賢
從此玉墀冠劍地漢家勛業有貂蟬(第五句一¶作肯/堂有構傳光業)
<pb:KR4d0464_WYG_021-15a>
　　　和曲山見示十六夜詩¶
三杯兩醆醉朦騰門巷歸時月色澄人影共三驚傑¶句
元宵過五賸殘燈遊觀縱美吾誰與老病相仍子¶不勝
昨晚詩来知勿藥樂於相對逺方朋¶
非隱非商處市寰出門即礙覺行難虚名藉藉知何¶有
世事悠悠興易闌化日舒長饒驟暖新詩吟苦有¶餘寒
書生伎倆宜人笑兩束賡章要不刋(為曲山欲以近日/唱¶和等作編集成)
(帙以示来/者故云)<md:KR4d0464_SBCK_021-11a>¶
<pb:KR4d0464_WYG_021-15b>
　　　寄贈總帥便宜汪(并序/)
　前日劍騎過衛¶幸得一識英表勉贈二章¶庻見微懇¶
瑊晟袍鎧鳳花紅颯爽英姿百戰雄歌雅有懐千里¶隔
停驂還喜一樽同忠傳孝繼来家法谷静川空見¶驗功
自古詩書出名将将軍今日漢膠東¶
隴西名将相山東與别諸侯總不同隴右風塵天一¶柱
将壇恩禮漢元戎秦風儘詠車粼富魯泮重看¶獻馘功
想得朝天承讌衎教坊金纛彩雲中
<pb:KR4d0464_WYG_021-16a>
　　　燈市行樂¶
人喜時和更上元春城風物覺清妍樽罍傾倒非吾¶事
杖屨遊觀有樂全澹澹陌塵燈散後迢迢春箭醉<md:KR4d0464_SBCK_021-11b>¶吟邊
新詩不獨書閒適待與清時備管絃¶
　　　為曲山久病作詩以慰之¶
曲山隱儿一冬餘心事中間合減除委巷莫悲来結¶駟
蒯緱休詠食無魚禾欺脾土宜甘養詩梗吟吭可¶暫疎
六十坡仙年未老萬縁灰冷覓方書
<pb:KR4d0464_WYG_021-16b>
　　　再和前韻慰曲山¶
一身之外總為餘應有閒憂合屏除出宰莫悲淹足¶驥
研精休效蠧書魚兩盂充腹宜相調一盞和顔未¶可疎
休信安心泥禪術内經還是不刋書(一作若以老年閒/遣興或¶作若以遣)
(懐餘習在内經/還足𦂳看書)¶
　　　予拜顒軒墓後七日其孫以脾疾亡復作¶詩以
　　　哀之<md:KR4d0464_SBCK_021-12a>¶悲風吹野白晝隂吞聲不作短歌吟尚期穉子有餘¶慶
<pb:KR4d0464_WYG_021-17a>
少慰先生未了心玉樹凋殘天巳老蘭芽助長思¶空深
因懐此老含飴語地下相持淚滿襟(穉子一作委蜕委/蜕¶出列子子孫者)
(天地之委蜕/也¶或易之)
　　　僮哀詩(并序/)¶
　僮姓李氏字八齡十有六歲壬辰夏後¶六月二十九
　日因戲水濵溺死猊渦予時卧¶病不知以數日不来
　見疑其有異且覺夢¶思恍惚及旬餘窮竟所以乃云
　巳死矣為¶惻然者累日其辭曰
<pb:KR4d0464_WYG_021-17b>
来從西蜀六千里執役家僮一載餘兵死不教承舞¶槊
陸沉誰料𦵏河魚樵蘇晚到虞疎失寝户晨興憶<md:KR4d0464_SBCK_021-12b>¶掃除
善遇力傭平日事一朝不見意何如¶
　　　挽總尹湯侯¶
井幹臺邊始識君共山山下酹新墳攀髯猶是風雲¶夢
分陜仍髙牧伯勛翠琰能書無媿筆石麟休認辟¶邪文
泉扄儘慰承家望又見賢郎逈不犀¶
　　　題珠簾秀序後
<pb:KR4d0464_WYG_021-18a>
七竅生香詠洛姝風流不似紫山胡半牀夢冷珠簾¶月
(用烟中/怨事)一序情鍾樂籍圖鎚破小山犁舌獄倒翻¶卓氏
拍沽壚芳蹤苦殢同心賞遏斷行雲唱鷓鴣¶
　　　題香山寺畫卷¶
送客當年過玉泉醉中遊賞得奇觀一泓湛碧浮僧¶鉢
幾葉秋黄打石欄山色空濛金界溼松聲清泛海<md:KR4d0464_SBCK_021-13a>¶波寒
吟鞭回首都門道斜日歸時翠滿鞍¶
　　　過朝歌與苦齋馬上聫句
<pb:KR4d0464_WYG_021-18b>
三十年来老友生論文道舊足交情清時健在巳多幸¶
白髮相從復此行朔吹號寒摧破帽重隂掃盡喜新¶晴
憂先樂後平生事一笑長驅過故城¶
　　　題府判黄&KR0375;卿詩卷¶
簿領當年憲府㕔巳期公叔與同升為觀臨事多難¶際
素有持平獲厚稱荷橐儘髙蘭省諭判花清映玉¶壺冰
漳南未是淹留地變化重看九萬鵬¶
　　　送舍弟南歸穰下(壬辰十月廿/日彰德相别)
<pb:KR4d0464_WYG_021-19a>
相思渭北常年事逺送漳南恨别心沙暖暫聫鴻雁¶序
霜寒悽斷鶺鴒音兩鄉健在都能幾千里含情老<md:KR4d0464_SBCK_021-13b>¶更深
慰浣此懷知懇切不教消息到浮沉¶
　　　觀光¶
化日舒長静八埏夔龍布滿紫宸班閭閻有喜科¶差少
烟火全疎傳舍閒象緯拱環天北極聲明漸及¶海東蠻
春潭不用𢎞農寳斗米三錢濟歲艱¶
　　　夀石平章布呼珠
<pb:KR4d0464_WYG_021-19b>
黒頭便挿侍中貂滹水春風憶共僚學術自初希¶聖哲
羽毛今果見雷霄心存經濟開公道天與精神¶福本朝
紫禁烟花縈繞裏青松千尺儘難凋¶
遍閲清朝玉笋班龍鱗誰似相君攀事多簡省經綸¶大
道在從容奏對間黄閣不知金印重思亭清似玉¶堂閒
鳳池剩有如澠酒細瀉瓊杯暈夀顔(一作梅花香<md:KR4d0464_SBCK_021-14a>¶有如/澠酒常醉春風玉)
(鍊/顔)¶
劍履光清斗極邊秋風庭户净吟壇北門視草情何¶宻
<pb:KR4d0464_WYG_021-20a>
東閣觀梅暖更妍白髮詞臣從寂寞青天鵬背鹵¶三千
一樽細㵼新豐酒此際於君分合偏¶
漢相規随有典刑讚書今傍太微星甄陶品彚均元¶化
業履貂蟬自六經養浩以剛鄒孟直誠心無愧魯¶齋銘
細傾東閣梅花釀長對西山未了青(時為御/史中丞)¶
　　　賦王詹丞宣賜玉杖(王諱慶端字/玉甫藁城人)¶
青宮宿衛舊将軍家世今誰萬石君千騎寵光承¶眷顧
一枝方杖表忠勤靜臨春桂堂階月暖帶紅¶鸞扇影雲
<pb:KR4d0464_WYG_021-20b>
若把璠璵比良德健於羅結更温文(一作前日¶倚毗今/有效雲臺從此䇿)
(髙/勲)<md:KR4d0464_SBCK_021-14b>¶　　　同鵬飛遊長春宮¶
歩入方壺别有天茫茫雲海道家山甘河真過自伊¶始
鐡鎻髙垂不可攀黒入太隂松桂老望空𤣥圃水¶雲閒
臨漪門外春風暖将復流紅到世間¶
　　　張鵬飛治虎骨為鎞挿作詩以贈¶
張侯骨鯁霜稜稜削出雄軱瑩且精厭猛細将鵝作¶項
<pb:KR4d0464_WYG_021-21a>
差肩羞與鹿同名寝皮食肉真吾事理髮繙經入¶小成
持贈有懐増老健一簪秋氣見初横¶
　　　虎腦杯二首¶
帳竿圍錦稱談兵猛腦刳来正可觥製就要為元惡¶戒
飲餘便覺谷風生𤨏紋潰血紅猶溼酒力増嚴氣¶未平
廣㑹長筵莫輕出慮妨倀鬼淚縱横<md:KR4d0464_SBCK_021-15a>¶犀船螺斚脂粉具老頂刳作元戎觥撩頭無復盜跖¶怒
持飲頓覺隂風生𤨏紋漬血紅猶溼酒力増嚴氣¶未平
<pb:KR4d0464_WYG_021-21b>
䲔吸長筵莫輕出揶揄倀鬼恐潛驚(一作更啜棄&KR0245;戒/元¶惡却思倀鬼恐)
(潛/驚)¶
　　　十一月十八日夀宮小集(六祖真人牛教授/伯祥張按察¶鵬飛)¶
十稔相望不易逢一樽誰料此賔同笑談偶得陶元¶亮
賔主不分龎德翁竹葉添春冬後緑燭花留喜夜¶深紅
鼎邊句就東方白却恐彌明訝不工(訝一/作笑)¶
　　　贈牛教授伯祥¶
　牛君伯祥以失馵詞見示意甚悽惋雖情¶之所鍾正
<pb:KR4d0464_WYG_021-22a>
　在我軰然思而不置恐傷天和<md:KR4d0464_SBCK_021-15b>¶而病吾子也故終之
　以電露之意¶
朝看頏頡燕于飛夜聽城烏百暗啼風拉綺絲疑細¶語
鏡翻鸞影夢雙棲屢空曽改安貧樂當饋難忘舉¶案齊
不見六如亭上客此情斷度不容悽¶
　　　夀長春張真人¶
絳闕蓬山不易求春風瑶草夢麟洲未如華表千年¶鶴
纔閲人間七十秋道紀有方傳妙用𤣥談登對動¶宸旒
<pb:KR4d0464_WYG_021-22b>
慇懃一炷嬰香供吹滿壺天十二樓(登對謂嘗以老/子言¶上對稱㫖)¶
　　　送王講師歸終南舊隱¶
青城仙馭本翩&KR0008;自惜繙經老閉關藜杖偶隨雲暫¶出
草堂今喜鶴飛還道凝甘壑從容際詩在終南紫<md:KR4d0464_SBCK_021-16a>¶翠山
去去黄塵今古道幾人回首似君閒¶
　　　吾友張君鵬飛壮歲論交十年三遇少聞¶如意
　　　多見隱憂燕越相望契闊復爾衰年¶逺别互深
　　　相愛之情判案頻煩例有三惑¶之誚氷清玉潔
<pb:KR4d0464_WYG_021-23a>
　　　餘熱何堪下怨上疑自昔¶如此在李華而未免
　　　於吾子以何如若作¶計以處時宜貴和而容衆
　　　子其行矣詩以¶送之¶
四任邊除見壮猷空拳搏虎踣三彪得便宜處休再¶徃
當機㑹時須逺謀花栁都城終歲好江山南上暫¶時遊
倚門妻子愁仍破檣燕聲中莫少留¶
　　　送左丞董君行院金陵<md:KR4d0464_SBCK_021-16b>¶壘壁光寒海徼深未容緩帶畀分臨旌旗動色真餘¶事
<pb:KR4d0464_WYG_021-23b>
節制無方是自侵纒索要知今日馭戒機還盡老¶人心
迎仙門外生祠柏親見森森緑滿隂¶
　　　朝謁栁林行宮二詩(并叙/)¶
　至元癸巳二月四日臣膺惲臣文海儼居¶信朝謁春
　水行宮於瀘曲之栁林優蒙¶睿眷詔録年名以聞引
　進者中丞崔或被¶沐天恩敢綴為唐律二詩以表殊
　常之¶遇臣惲謹序¶
漢家¶天子獵非熊五柞長楊是近宮萬騎逺臨滄海右
<pb:KR4d0464_WYG_021-24a>
五人同拜栁林東自憐賤子承恩眷重為斯文惜<md:KR4d0464_SBCK_021-17a>¶至公
更擬論思㕘政識老臣何有沃淵衷¶
千官扈蹕翠華東詔許諸生見雪宮商嶺採芝¶慚綺季
新豐需命似姚宮名輝彤管猶通籍簡在¶儒臣要勸忠
歩出禁門還少俟長楊髙樹動春風¶
　　　癸巳清明後三日偕孟津李士觀登太史¶臺¶
客中何處散幽懐放眼髙明恐易裁兼覺形神未全¶老
試凴筋力共登臺山河繚繞陪京壮樓觀參差落¶照開
<pb:KR4d0464_WYG_021-24b>
曵杖不知雙髀困銅駝巷陌晚歸来¶
　　　奉和李樂齋登太史臺詩韻¶
衷苶形骸俱諱老較量筋力共登臺漸欣就日瞻天¶近
不憚捫參厯井回歩下玉堦驚峻極立殘夕照尚<md:KR4d0464_SBCK_021-17b>¶徘徊
銅駝巷陌歸時晚一笑傞傞曵杖来¶
靈臺璇象兩巍巍夢寐三年始一窺日挟陽烏翻倒¶影
天浮圓葢入銅儀當時東觀張平子此日吾元郭¶若思
羨殺漢時皆實學幾曽分異限藩籬
<pb:KR4d0464_WYG_021-25a>
　　　和李樂齋馬病詩韻¶
緑栁都城約勝遊閉門翻作抱官囚血糊駿足幾無¶計
眼昧庸工悔暗投䇿杖恐招徒歩誚求全翻得蹙¶眉憂
自今安驥君須記鍼法從来是把頭¶
　　　為中丞博陵公夀¶
憲府如君富逺圖報恩多半薦賢書義方對¶上言何婉
𤣥素回天力有餘論入事機包細大望¶来行止見舒徐
近年黙數康時奏儘是汾陽極品除<md:KR4d0464_SBCK_021-18a>¶
<pb:KR4d0464_WYG_021-25b>
　　　喜答李六祖病後見憶¶
詩韻鄉心兩叠稠竹宮長記半年留橘房嬉戲有真¶樂
鵬背逍遥忘逺遊清夢偶便旬月寝巖花空抱一¶春愁
朝来好得平安報香滿經臺紫氣浮¶
　　　送呉僧清琬長遊上都¶
顱骨巉巉犀挿腦繙經休作越僧看潔蠲心地抛塵¶累
飛跳天星得妙觀化日閻浮天竺小秋風蘭若野¶僧殘
回頭清磬千門裏曇鉢花鮮照眼寒
<pb:KR4d0464_WYG_021-26a>
　　　挽樊君道録¶
每嘆𤣥門道有綱樊君扶翊冠簪裳公材絶似張嵩¶岳
術異初非費長房樽酒笑談才宿昔玉棺飛墮便¶蒼茫
仙遊久厭人間世華表歸来意莫量<md:KR4d0464_SBCK_021-18b>¶　　　荅晉卿教授¶
蒼狗雲衣日易翻桂薪珠来住京難百司扈送回¶鑿輅
一室虚潛盼冷官老境静思林下樂鄉書喜向¶枕中看
絳紗幔底絃歌樂政恐天教耐歲寒
<pb:KR4d0464_WYG_021-26b>
　　　挽趙公同簽¶
　不肖惲自壮歲辱知頗厚意廣才疎竟成¶墮窳日暮
　懐人豈勝慨嘆魂而有知庻幾¶少慰其詩曰¶
氣鬱元龍漢魏豪豈容空見卧林臯力籌戎務開樞¶府
瞻落僧&KR1343;拜節旄隂授有機黄石略夢歸何處赤¶松遥
傷心此日題詩客老淚縱横溼佩刀(公使日本回相㑹/于¶平陽以日本國)
(佩刀見贈詩純用留侯事/者以公全似漢初異人<md:KR4d0464_SBCK_021-19a>¶也)
　　　詩餞王中丞復任中慶諸路行臺愛荷之¶懐義
<pb:KR4d0464_WYG_021-27a>
　　　形於辭知音者無惜同賦¶
復詔行臺自昔無恢恢天網未容疎滇池逐鱷真餘¶事
霜簡收炎見壮圖報政果符銀作驗立朝回看玉¶鳴珂
此身雖逺吾民晏肯憚風沙萬里塗(銀為驗初赴雲南/時¶缺  二笏乃缺)
(諭缺田若委缺將/来以此銀為驗)¶
　　　過樞東府二首呈王院判仲常¶
曽侍延英殿廡風道傳宮語近軍容自從文武岐分¶後
更覺韜鈐勢轉雄畫戟凝光連嫖衛(出長楊賦云乃命/嫖衙嫖¶指霍去病)
<pb:KR4d0464_WYG_021-27b>
(衛指/衛青)赤囊封愾折邊衝郤縠莫詫詩書将鐘鼎¶旂常要
駿功¶
白首英雄見致隆折衝樽俎沃淵衷庭花露重凝深<md:KR4d0464_SBCK_021-19b>¶翠
屏石犀寒辟軟紅國綸動能㕘兩勢朝堂(一作/屏翰)寧¶使嘆
羣空歸鞍細嚼輪臺詔兵寝刑清是極功¶
　　　題峗山白石洞野齋序文後¶
岧嶤東北望峗山滿馬風埃憶徃還白石久聞經洞¶古
碧雲誰似老僧閒夢驚三十年前事詩在推敲月¶未圓
<pb:KR4d0464_WYG_021-28a>
安得野齋相約去松風巖壑共躋攀¶
　　　送王司業嗣能倅衢州¶
前年持節使閩甌端是騎䲔汗漫遊兩浙江山真罨¶畫
三衢風土是中州兵餘獨重瘡痍苦政異無逾孺¶子謳
此去新詩更瀟洒所思多在望濤樓¶
　　　完顔士慶赴任蜀省来别索詩(係金/内族)¶
秋滿長安落葉紛天葩根異獨竒芬氣酣不在新豐<md:KR4d0464_SBCK_021-20a>¶酒
志逺先馳蜀棧雲幕府文書無整肅郎官心事足¶忠勤
<pb:KR4d0464_WYG_021-28b>
腰間四世千金劍又見清光湛斗文¶
　　　輔提刑正臣挽詩(并序/)¶
　臺憲者順長道而服羣醜也昔魯人以泮¶水頌僖公
　而曰敬慎威儀維民之則載色¶載笑匪怒伊教如提
　刑輔公有焉又如老¶生廪繼于邁思樂何啻采芹藻
　而巳不有¶猥繼公後親覩斯美豈勝欣嘆葢學校乃¶
　國家之元氣故予特以崇學為言使留心¶於簿書米
　鹽間者聞先生之風庻幾知所¶自云秋澗王惲謹序
<pb:KR4d0464_WYG_021-29a>
澄清心事見褰帷只道剛稜未盡知霜逐簡華森憲<md:KR4d0464_SBCK_021-20b>¶府
力宣風化作邦基廟堂留像瞻遺愛寒藻翻香舞¶泮池
夢到養源堂上月至今鐘豉似清時¶
前年學館拜遺祠此日看君墮淚詩飲食固云飢渇¶易
教條能盡後先宜豸霜肅政潛梟歗文藻翻香舞¶泮池
夢到養源堂上月至今鍾鼓樂清時¶
　　　李廷珪墨瀋世傳能定人神志予病久思¶苦恍
　　　惚因假之師孟研汁一龠飲之戲漬¶餘香復賦
<pb:KR4d0464_WYG_021-29b>
　　　詩少見無聊賴之緒時癸巳八月¶朔日也¶
龍劑如珪獨擅唐洗心今試秘¶(闕/)
蒲意濃薰月露香靈府策¶(闕/)
　　文戰非吾事正<md:KR4d0464_SBCK_021-21a>¶(闕/)
　　　送鄧郎倅繹州¶
我客京華識鄧郎恍如身在玉山旁三年載筆同詞¶館
一字綸文憶夜牀老去光隂多幾許别来雲海尚¶相望
玉堂昨夜秋風冷夢裏歸心到汶陽
<pb:KR4d0464_WYG_021-30a>
　
　
　
　
　
　
　
　
<pb:KR4d0464_WYG_021-30b>
　
　
　
　
　
　
　
　秋澗集卷二十一<md:KR4d0464_SBCK_021-21b>¶<md:KR4d0464_SBCK_022-1a>¶
<pb:KR4d0464_WYG_022-1a>
欽定四庫全書
　秋澗集卷
