# -*- mode: mandoku-view -*-
#+TITLE: 秋澗集
#+DATE: 2015-09-23 10:26:07
#+PROPERTY: JUAN 58


五十八¶
　　　　　　　　　　　　　元　王惲　撰
　　碑¶
　　　渾源劉氏世徳碑銘(并序/)¶
金源氏倔起海東當天㑹間方域甫定即設科取士¶急
於得賢故文風振而人材軰出治具張而紀綱不¶紊有
國雖餘百年典章文物至比隆唐宋之盛若夫¶篤志力
<pb:KR4d0464_WYG_058-1b>
學扶藝應選首破天荒魁冠多士父子昆季¶相繼擢第
為名士夫作良牧守文行端雅門第清峻¶為金朝第一
流者其惟渾源劉氏乎劉氏出彭城望¶族五季板蕩播
遷朔圡遼末逺祖諱用者居𢎞州順¶聖縣之耀武闗世
業耕稼生子翰贈承徳郎配張氏¶追封彭城郡太君生
撝字仲謙即今監察御史鄰之<md:KR4d0464_SBCK_058-1b>¶髙祖也始釋耒耜習進
士業當遼金革命擾攘際學¶未嘗一日廢天㑹二年肇
闢科塲公以詞賦第一人¶中選惟遼以科舉為儒學極
<pb:KR4d0464_WYG_058-2a>
致文體龎雜萎苶視晚¶唐五代尤為卑下公勵精種學
文辭卓然天成妙絶¶當世一掃假貸剽竊牽合補綴之
弊其後學者如孟¶宗獻趙樞張景仁鄭子耼皆取法焉
金國一代詞學¶精切得人為盛由公有以振而起之也
釋褐右拾遺¶轉知大城陽曲懐仁三縣擢大理正遷平
陽府判官¶安東節度副使兩貳大理寺出刺石州累官
中大夫¶年六十三卒於位翰林學士張景仁碑其神道
公性¶淳厚見義固執待物誠好誘掖後進三為理官議
<pb:KR4d0464_WYG_058-2b>
獄¶主恕不屈於權貴故多平反尤長於治民興利除害<md:KR4d0464_SBCK_058-2a>¶若嗜慾然施設有條理簡便可持乆所去見思圖形¶奉
事素愛渾原山水幽勝買田家焉晚號南山翁夫¶人渾
源雷氏北京轉運使思之女封彭城郡君生四¶子曰汲
曰渭曰滂早世曰濬汲字伯深穎悟絶人早¶傳家學與
弟渭同擢天徳三年進士屢為州縣有聲¶累官朝散大
夫應奉翰林文字西京路轉運司都勾¶判官平生寡合
不羈慕郭林宗黄叔度之為人晚節¶倦於游宦放浪山
<pb:KR4d0464_WYG_058-3a>
水間以遣興讀書為樂稱西嵓子¶述夀藏記叙其行已
甚悉卒年五十八鄆王府文學¶陳訥銘其墓有西嵓集
行於世屏山李之純引其端¶娶曹氏追封彭城縣君一
子偘字稚川大定十年進¶士第積資奉直大夫豐王府
文學兼記室叅軍孫一<md:KR4d0464_SBCK_058-2b>¶從䕫字和卿奉職出身善作詩
曽孫文祖渭字仲清¶少好學克紹箕裘既登第授承徳
郎知秦州隴城寨¶事調隰州軍事判官終朝列大夫岢
嵐州刺史號¶(闕/)　老人一子价河水泊酒監曰濬廼鄰
<pb:KR4d0464_WYG_058-3b>
之曾祖博學¶强記少有聲場屋間既而用廕入仕至安
逺大將軍¶饒陽令配張氏封彭城縣君生四子佖似儼
俁佖字¶稚行宣武將軍真定府軍資庫使三子從善字
澤卿¶彰徳府酒監從臯字平卿從契字禮卿武義將軍
克¶勝軍副都統孫五人曰郊武義將軍曰郅等俱早世¶
似字稚章孝敬友愛出於天性力學能文稱其家聲¶四
試于庭不偶用恩賜第授承仕郎華州教授再仕¶承直
郎主沂水縣簿娶王氏封彭城郡太君夀五十<md:KR4d0464_SBCK_058-3a>¶五終於
<pb:KR4d0464_WYG_058-4a>
家遺文雄深簡古有廼祖風嘗訓子孫曰為¶士當先行
檢如絲之潔將立其身慎無㸃汚汝佩吾¶言則無忝矣
故屏山李純甫表其竁曰善人劉公之¶墓其為士夫之
紀盖可見矣一子從益字雲卿自髫¶齔時已有成人度
擢大安元年進士乙科調鄯陽丞¶長葛簿陳州防禦判
官皆有治績投機應變措畫出¶衆意表進提舉南京路
榷貨事丁沂水君憂起復拜¶監察御史君負材尚氣資
之以學欲使事業表表大¶見於世一旦職與志合所言
<pb:KR4d0464_WYG_058-4b>
朝廷紀綱時政利病¶竟與宰臣辯論得失不屈去職閒
居淮陽與諸生講¶明伊洛學乆之選令葉縣至則鋤强
剔蠧豪族惡黨¶噤不敢少肆請免逋租三萬石致流民
自歸者口數<md:KR4d0464_SBCK_058-3b>¶千大起孔子廟既樹教本集諸生肄習其
中風化大¶行考課為河南最未幾召入翰林為應奉不
踰月而¶卒得年四十又四雷御史淵誌其墓趙翰林秉
文勒¶銘神道皆稱其噐識明敏剛直敢言學可以輔政
教¶材足以濟時難賫志以沒士論惜焉葉民至廟而祀
<pb:KR4d0464_WYG_058-5a>
之孔子稱遺直遺愛者豈近是邪蓬門其自號也盖¶取
南山翁誠子詩元自蓬蒿出門户莫教門户却蒿¶蓬之
句有文集十卷粹而贍通而不流類其為人内¶子嚴氏
封彭城縣君子二祁郁祁字京叔少穎異為¶學能自刻
勵有竒童目弱冠舉進士廷試失意即閉¶户讀書務窮
逺大涵滀鍛淬一放意於古文間出古¶賦雜説數篇李
屏山趙閒閒揚吏部雷御史王滹南<md:KR4d0464_SBCK_058-4a>¶諸公見之曰異才
也皆倒屣出迎交口騰譽之及與¶御史公退居於陳相
<pb:KR4d0464_WYG_058-5b>
與講明六經直探聖賢心學推¶於躬行踐履自是振落
英華收其真實文章議論粹¶然一出於正士論咸謂得
斯文命脈之傳壬辰北還¶郷里躬耕自給築室牓曰歸
潛歲戊戌¶詔試儒人先生就試魁西京選山西東路攷
試官¶後征南行䑓拈合公聞其名邀至相下待以賔友¶
七年而沒享年四十有八翰林學士王磐誌其墓娶¶史
氏洛陽名族一女適前監察田芝子文冕一男景¶山終
國史院編修官孫一興同有神川遁士集二十¶二卷處
<pb:KR4d0464_WYG_058-6a>
言四十三篇歸潛志三卷行於世郁字文季¶亦名士中
統元年肇建中省辟左右司都事出尹新<md:KR4d0464_SBCK_058-4b>¶河召拜監察
御史能文辭工詩翰别號歸愚卒年六¶十一娶趙氏前
禮部尚書璜之女一子景嵓鄴字伯¶震一子景巒儼字
稚昻鄰之袓也登承安二年進士¶第累官至中奉大夫
秘書少監壬辰北渡痛宗國云¶亾蹈河而死配李氏封
彭城郡夫人三子從禹字虞¶卿登至大七年辭賦第官
至朝散大夫同州録判一¶子曰都從愷字舜卿自幼卓
<pb:KR4d0464_WYG_058-6b>
犖不羣稍長入郷校擅¶能賦聲再舉不契就廕補官授
武義將軍登封主簿¶已而綜覈縣務束溼吏曹人不敢
以少年書生易之¶國初生聚稍集遴選賢能亟於撫字
辟府君攝領韶¶州事繼真授冝陽令縣當兵後庶事草
剏髙下¶(闕/)　下車亷知其利病休戚斟酌而更易之凢
科取差徭<md:KR4d0464_SBCK_058-5a>¶必驗其等第俾均輸焉暇則集俊秀於縣庠
講明禮¶義美善風俗為政才朞月而頌聲四達終更授
河南¶府路經厯素精吏事䂓畫恢恢刃游餘地致六房
<pb:KR4d0464_WYG_058-7a>
無¶滯務公餘與紫陽楊大西庵楊公九山李子徴薛庸¶
齋微之觴詠於泉石間中統四年正月廿八日以疾¶卒
於私居之正寢夀五十有五娶張氏宣徳望族貞¶静柔
懿自在父母家已稱純孝及歸于我事舅姑恭¶順飲食
服御非經其手不進也終於至元廿三年十¶月廿日享
年七十有五𦵏合祔子男三人&KR0352;字君美平江路¶匠人
提舉至元三十一年十一月以疾殁得年五十¶有五配
段氏享年四十有九鄗袁部場管勾鄰才識¶警敏練達
<pb:KR4d0464_WYG_058-7b>
時務由省掾授承務郎工部主事次陞承<md:KR4d0464_SBCK_058-5b>¶直郎順徳路
總管府判官選充監察御史女二長適¶渾源州王氏次
適應州元帥韓公之孫孫五紹祖江¶浙省宣使慶祖澱
山廵檢繼祖勝童乞童從稷字賢¶卿終濟南路儒學教
授三子曰郇曰彬曰郛俁承奉¶班祗侯遂州酒監一子
從周字文卿劉氏先壠始𦵏¶順聖之耀武關南山翁徙
祖塋於渾源縣東北黄嵬¶卿御史君以世故流離起先
塋於宛丘神川旅殯洹¶水歸愚定窆燕山令鄰奉大父
<pb:KR4d0464_WYG_058-8a>
中奉公衣冠及考妣¶柩安厝於河南北邙之原是為渾
源劉氏洛陽新阡¶鄰復欲彰先懿昭孝思圖不朽諗不
肖嘗問學於神¶川先生知其家世頗詳持張陳李趙雷
王諸公銘誌¶求述世徳碑以猥列後進年廹衰謝不能
發越先賢<md:KR4d0464_SBCK_058-6a>¶事業且何敢秉筆於諸名勝之後堅辭者乆
之鄰復¶曰金亡士之北渡者百不二三今消磨已盡求
接見¶先輩老於文辭而最知名者莫公若也今弗恵顧
則¶先世之事將於何託不獲已乃採掇諸公緒餘及已
<pb:KR4d0464_WYG_058-8b>
之見聞而知者㑹歸其極而系之銘銘曰¶
漢庭射策貢士遺風排斥百氏¶仲舒是崇唐文三變敗北
無從¶振起衰苶尊昌黎公兩公傑出¶莫之比隆考其𦙍裔
孰繼芳蹤¶大名難再氣數竒窮金源立國¶網羅才雄首
魁多士惟南山翁¶程文妙絶一世師宗當時景仰<md:KR4d0464_SBCK_058-6b>¶韓董攸
同子孫克肖家學是攻¶巍科七決聲華摩空故家文獻¶泱
泱大風蓬門卓爾世業克充¶言直行果節效匪躬支撐
傾頽¶致時之雍賫志雖殁留名則鴻¶中奉矯矯職貳大蓬
<pb:KR4d0464_WYG_058-9a>
存亡惟義¶表我孤忠子孫昌熾為報則豐¶神川力學洞
聖心胷明理貫道¶匪文奚工玉佩瓊琚大振辭鋒¶道家
學之淵流㑹百川而朝東章甫適越¶惜不時逢隂相同
氣先志恢洪¶朱衣白簡乗御史驄何劉氏之多賢<md:KR4d0464_SBCK_058-7a>¶試紬
繹其始終種徳植善無踰於農¶立志務學禄在其中忠
義仁恕¶傳嗣彌縫維人事之克盡見天理之昭融¶冝澤
流渾水之源青蔚南山之峯北邙之原¶巋然新宫世故牽
率匪忘祖封¶是惟金百年文宗之裔過者敬恭
<pb:KR4d0464_WYG_058-9b>
　　　大元故廣威將軍屯田萬户¶聶公神道碑銘¶
皇元以神道戡定區宇翦金取宋保塞一軍號稱䧺¶勝
帥閫堂堂節制於上亦由部曲宣力得其人故也¶况聶
氏與蔡國張公奮跡布衣義同里閈依乗風雲¶奕世竭
節者哉公諱禎字正卿世為定興沈陶井里<md:KR4d0464_SBCK_058-7b>¶人曾祖洎
大父皆在野不仕父福堅資豪偉善騎射¶國初張公圑
結鄉義柵西山之東流堝選推為百夫¶長從定河朔取
汴蔡有殊績終襄縣屯田總管母夫¶人段氏同里大家
<pb:KR4d0464_WYG_058-10a>
生四子公其長也㓜沉鷙寡笑言¶不作羣兒戲及長聰
敏好學有謀略慷慨尚氣節年¶十七嗣襲父職張公察
其才武試以攻守之方為問¶條對灑灑有成算公愕然
不復以向之吳下阿蒙為¶睞歲丁未率本部分功立杞
城亳阨宋人出没以絶¶侵軼之患繼攻泗州前後以功
受賞有差已未扈¶世宗皇帝渡江攻鄂渚拔蝥弧先登
陷東南城堞帝¶督戰親覩壯其勇酌酒飲賚以紀其功
其年冬¶命領千兵迎援大帥烏蘭哈達於長沙水陸轉
<pb:KR4d0464_WYG_058-10b>
戰備<md:KR4d0464_SBCK_058-8a>¶嘗艱苦竟達漢陽由是陞總轄仍佩銀符中統三
年¶賊璮叛公攝千夫長分圍厯城接戰嘗先諸道兵蒙¶
賜鏐馬俾激士氣璮平遂南城荆山至元六年真授¶千
户易以金符是年¶朝廷進軍襄樊公屯守鹿門甚力至
元七年行臺命¶公將番漢馬步三千人取新興寨公曰
彼衆而恃險¶我客而力不一惟當神速掩其不備可成
功爾遂一¶戰而克斬馘不勝計生擒者七十人賞楮幣
四千緡¶至元十二年分𨽻元帥博囉歡收連海淮安等
<pb:KR4d0464_WYG_058-11a>
州宋¶守將許安撫者陳艨艟五百艘以俟公帥麾下直
擣¶之許少却水陸乗之彼軍大壊殺死溺水者十七八¶
盡獲其戰艦器伏帥府上功旨<md:KR4d0464_SBCK_058-8b>¶陞武節將軍繼攻下昭
信泗州階進宣武時孽宋¶已亡江西湖廣皆内附獨静
江恃其險逺旅拒¶不下上以毫軍素精鋭戰必勝攻必
取命摘全軍進撃至¶則賊勢披猖公率猛士深入殊死
鬭首奪西南城堞¶衆隨之以進城陷㨗聞加授顯武將
軍行軍總管桂¶境雖平大兵後所在草冦竊發充斥山
<pb:KR4d0464_WYG_058-11b>
谷間為良民¶梗衡山茶陵尤稱搶攘帥稔公威名烜赫
摘諸翼¶兵千人往平之公窮竟窟穴夷抉根株其脅從
汙染¶者諭歸田畆井邑安堵軍無私焉所在老㓜擁馬
首¶泣拜曰非公活我吾四縣遺民二十餘萬無噍類矣¶
其戢禍亂威愛兼濟有古良將風既而蒙古漢軍都¶帥
張侯以公部曲故家屢立駿功請於朝復備將佐<md:KR4d0464_SBCK_058-9a>¶十七年
從張侯入覲進拜明威將軍毫軍副萬户仍¶賜錦袍一
襲旌宿勞也俾鎮建康尋移維揚十九年¶選充江淮都
<pb:KR4d0464_WYG_058-12a>
轉運使二十五年改任廣威將軍大都¶屯田萬户一載
間區盡營屯耕稼有法比前政收穫¶為倍蓰二十六年
更授右翼萬户田旌閃閃有萬屯¶曉唱之樂至元廿六
年三月十六日以疾卒於官享¶年六十有二𦵏祖塋公
資外嚴毅内廓如也孝於事¶親忠於為國出天秉固然
治軍旅號令嚴明部伍整¶肅臨陣抗敵挺身決戰略無
顧惜故每戰有功聲名¶烜赫暇則讀書不輟左氏傳通
鑑戰國策皆通大義¶古人良法美意竒計偉畫涉獵融
<pb:KR4d0464_WYG_058-12b>
㑹多見諸行事方¶經略南服母夫人陳氏尚在堂公廼
心王事不遑暇<md:KR4d0464_SBCK_058-9b>¶然遺親之念未嘗置頃刻也一旦心神
内動泚流被¶面曰豈吾親有故動於彼而應於此耶即
請歸覲比¶至太夫人䘮尚未斂公攀號屢絶痛其終之
無所存¶活克襄大事郷里感嘆為平昔孝誠所致夫人
郭氏¶同縣南王里人温純恭謹奉事老姑怡順進退不
敢¶自專年踰四十夫貴子長應對門内事尚以名稱姑¶
病早暮侍養不少懈倦湯劑必嘗而後進及亡朝夕¶廬
<pb:KR4d0464_WYG_058-13a>
祭者三周歲宗黨號曰孝婦待妾媵有恩禮略無¶嫉妬
子一十一人長曰惟義承父爵右翼屯田萬户¶次曰惟
謙峽州夷陵尹曰惟明閤門宣賛舍人曰惟¶孝惟爵未
仕皆郭出也餘㓜未名女四人俱適望族¶元貞建號之
二載冬十一月惟義踵門來請曰自惟<md:KR4d0464_SBCK_058-10a>¶無所肖似尚賴
先世遺澤嗣守緒業朝夕惴惴愧無¶光揚惟是鑚石紀
銘表諸神門圖報萬一稔開翰學¶先生學古詞達當代
將相家皆有煩於下執事倘得¶銘則為不朽矣中建元
<pb:KR4d0464_WYG_058-13b>
余應召中省獲識蔡國父¶子及提憲河朔郎山雞水之
間亦嘗廵厯載惟疇昔¶雜次其件右而繋之以辭銘曰¶
丈夫挺志無先外事况乎戰陳¶聖所慎毖不有諸内孰
形於外¶擴我秉彛克作其氣惟燕南陲¶聶宗所系奮從
雲雷以功名熹¶侯不封萬志焉罔遂報之後人¶福禄何
既桓桓廣威克昌再世<md:KR4d0464_SBCK_058-10b>¶曉暢戎機蔡國首噐發縱指獸¶
俾展其翼横戈長江斬鱷蒼海¶萬竈同心雅歌奏凱長
驅靜江¶指顧摧敗草砌蟲如肆為民害¶玉石既分善良
<pb:KR4d0464_WYG_058-14a>
攸頼笳鼓歸來¶旌斾揚彩酬功進爵大蒙天賚¶髙大門
閎郷閭嘆嘅不知其中¶大本有在子曾有言質而不礙¶
篤孝惟移化而忠義公於臣子¶存沒無愧巨川騰波郎
峯聳翠¶片石干霄千古光配¶
　　　大元奉聖州新建永昌觀碑銘(并序/)<md:KR4d0464_SBCK_058-11a>¶奉聖本秦上谷郡地唐始立新州石晉割賂於遼更¶今
名亡金陞武定軍節度今雖為州當兩都往來之¶衝其
地望尤重於昔雲山環抱川流交貫樹藝茂盛¶有中土
<pb:KR4d0464_WYG_058-14b>
清淑之美風俗雄碩樂施而好善盖燕雲習¶尚氣義而
然也據治城東南里許有道觀曰永昌其¶初祖寂然子
張志𤣥隠㣲世居河東之孟門縣越自¶髫齔歆挹真風
從平水景鍊師為全真學既長正一¶法籙亦稱精究貞
祐南遷所在俶擾聞長春丘公應聘¶龍庭師喟然嘆曰
天道在北吾將逺游雲朔庶有遇¶合聿隆道紀至永興
之清樂郷愛其山水幽勝遂結¶茒而居凝神坐忘志趣
叵測謁漿之家咸異之曰彼¶其中必有所得豈徒然哉
<pb:KR4d0464_WYG_058-15a>
由是風動一方日奉香火<md:KR4d0464_SBCK_058-11b>¶羅拜菴前聞有請必恍然開
悟乃相與選勝得獨山¶中水頭地起建琳宇處師為上
賔榜曰迎仙尊顯之¶也師佩上清三洞靈章主盟武定
者幾廿載前後化¶度門人甚衆惟吳張盧三法師得其
要妙而吳在伯¶仲為最寂然謝世藏觀南化臺吳號通
𤣥子氣貎魁¶偉志行誠篤體含妙用動達𤣥機寂然師
知為受道¶器常勉之曰汝舉止異常言論卓犖通文辭
知醫藥¶恐鸞翔鶴翥終非草野間物寂然既終行縁城
<pb:KR4d0464_WYG_058-15b>
市人¶或叅叩誦答如流有一鉢千家飯渾身百衲衣心
如¶江月朗情似野雲飛之句其胸懐洞徹如此加以符¶
水療疾隠痛隨愈衆驚異以有道目之達官豪右共¶來
敬禮至有得望其丰采而為幸者闔境尊信法縁<md:KR4d0464_SBCK_058-12a>¶契合
遂易亡金劉太監别墅為棲眞所中有亭崇臺¶層檐為
一境偉觀即改亭為殿奉三清睟容下逮齋¶厨庫廪以
次修舉署曰永昌與迎仙為上下院自是¶徒衆雲集檀
越之家設醮筵而徼冥福求符藥而濟¶灾疢者憧憧而
<pb:KR4d0464_WYG_058-16a>
來曽無虛日鐘磬之聲隠然聞於市肆¶間永昌琳觀為
一方名勝道俗歸依之所矣通𤣥仙¶去寧神於永昌之
南以後事付上足弟子虞法師師¶行業修潔和光同塵
心存濟度多蒙藥惠補治遺缺¶而觀之規為始克完具
以推擇𠑽𤣥門道籙虞寂陪¶𦵏師側其徒崔志善踵而
增飾之崔沒盧法師以道¶籙來住持焉傳之門人李道
素道素姿樸實惟恐遏¶逸前光内則起廢寮舍外則增
置田圃朝夕齋戒載<md:KR4d0464_SBCK_058-12b>¶勤頌禱望髙羽流擢判管内道門
<pb:KR4d0464_WYG_058-16b>
事廼惴惴不遑曰¶向上師眞刳心勞神披荆榛掇瓦礫
鋪敦教基吾輩¶何有坐享其安惟是刻石紀行俾見興
建本末庶垂¶不朽來丐銘予以道不同不相為謀牢讓
者再請益¶堅乃酌取大方家見於吾儒之紀載者論次
而銘之¶後世所謂道家者流盖古隠逸清潔之士矣巖
居而¶澗飲草衣而木食節欲以清心修己而應物不為
軒¶裳所羈不為榮利所怵自放於方之外其髙情逺韻¶
凌煙霞而薄雲月誠有不可企及者自漢以降處士¶素
<pb:KR4d0464_WYG_058-17a>
隠方士誕誇飛昇煉化之術祭醮禳禁之科皆屬¶之道
家稽之於古事亦多矣徇末以遺其本凌遲至¶於宣和
極矣弊極則變於是全眞之敎興焉淵靜以<md:KR4d0464_SBCK_058-13a>¶修己和易
而道行翕然從之實繁有徒其特達者各¶相啟牖自名
其家若寂然師弟𢎞衍博濟教行北山¶是也耕田鑿
井自食其力垂慈接物以期善俗不知¶誕幻之説為何
事敦純樸素有古逸民之遺風焉而¶復畀授得人顯揚
斯在是可書定安之白雲觀盧法¶師建永興之觀張法
<pb:KR4d0464_WYG_058-17b>
師建與永昌同一法眷也銘曰¶
道之大原𤣥文五千慈儉不爭¶清靜自然辭固奮激至理
無邊¶修道為敎由是之焉全眞為學¶本乎善淵返純還樸復
太古天¶䆒其源委豈忘蹄筌寂然出世¶私淑其傳雲朔俗
勁聞善易遷<md:KR4d0464_SBCK_058-13b>¶坐忘感化孰分後先傾心信嚮¶克興大縁絶塵
而下復得通𤣥¶化行城府重闡法筵一時景仰¶道履翩翩
香火奔走先業昭宣¶燕處有室耕鑿有田遺我後人¶基緒
緜緜門人繼承持守拳拳¶光揚有例刻銘瑶鐫流光遺烈
<pb:KR4d0464_WYG_058-18a>
億萬斯年¶
　　　大元故正議大夫浙西道宣慰使行工部¶尚書
　　　孫公神道碑銘(并序/)¶
雲西風土雄碩龍山峻極為之奠焉渾流交貫神川¶清
淑資其潤焉故士生其間有&KR0347;竒宏傑之稱而劉<md:KR4d0464_SBCK_058-14a>¶雷為
之冠焉然山川炳靈奚間今昔况河洛為帝王¶之里并
汾多攀附之臣儷景風雲依光日月者哉若¶乃始以才
技有光世緒終則挺輸忠藎作時名卿安¶榮福夀慶流
<pb:KR4d0464_WYG_058-18b>
後裔者誰乎故宣慰使工部尚書孫公¶其人也公諱公
亮字繼明世家渾源横山里曾祖諱¶伯大父諱慶文咸
勤力務本不耀其光顯禰諱威為¶人跅弛不羈早以功
名自憙少有巧思肄函人業¶繕治堅宻出新意於法度
之中方¶太祖皇帝聖武經略中夏總攬豪傑貯儲戎具
為急¶廼挾所業投獻上賞其能應時需赐名伊克烏蘭¶
錫佩金符充諸路甲匠總管¶太宗朝從征秦晉惻民被
屠戮屢以蒐簡工匠為言<md:KR4d0464_SBCK_058-14b>¶頼全活者衆顯妣杜氏主内
<pb:KR4d0464_WYG_058-19a>
務有綱紀嘗辯雪工徒¶貿逆之誣因之脱死公生漠北
年十許嵗總匠君挈¶之入覲¶太宗異其風骨曰此兒他
日必大享用蒙赐御饌自¶是得出入禁闥矣及長資英
明多藝能慷慨有大志¶練習國典通曉譯語所交皆一
時豪俊衆亦以通¶材許之庚子嵗襲父職佩銀符¶定宗
朝換金符嵗進課精例賜錦幣¶憲宗特賚貂裘仍勅繼
稱父赐名¶世祖皇帝在潛邸上命嵗輸百鎧有中七矢
而不¶貫者具堅完如此及南征果獲用中統建元授都
<pb:KR4d0464_WYG_058-19b>
總¶管上北征駐苦沒敦公出私財置甲胄六十襲以<md:KR4d0464_SBCK_058-15a>¶獻
天顔喜甚鍚銀笏(闕/)　　　　　忠甲¶(闕/)　　　命領
諸路雜色一(闕/)奏(闕/)　　四十妻工之鰥者¶歳支衣糧
贍濟不給(闕/)局廪給自此始又考制度定¶程式作諸路
恒法公自承嗣選材(闕/)下招亡恤弱出¶私財以代公費
(闕/)　獲而(闕/)軍興(闕/)蒙賞進秩可謂¶盡心所事克(闕/)
　　以人材抱負論之干將補¶衲寳鼎枝車未膺所用
有鬱鬱不能自己者至元改¶元朝廷清明治具畢張公
<pb:KR4d0464_WYG_058-20a>
上疏抗言冝設御史臺肅正¶紀綱雖不能有符士論偉
之五年憲府肇建特拜監¶察御史官忠翊校尉上諭
大夫塔齊爾公曰他人則¶未之識如伊克烏蘭朕熟其忠
亷冝與汝共事時官¶僚極一時之選較夫多識朝廷故
事洞達諸色情狀材<md:KR4d0464_SBCK_058-15b>¶氣足以投赴事機威望可以懾服
豪猾在公無以踰¶此一日職與志愜思明目張膽鯁言
無忌仰答㤙遇¶由是風生白筆氣凌霜簡論列無虛日
時宿衛鷹房¶憑恃城社頗縱恣在他人弗措手者公優
<pb:KR4d0464_WYG_058-20b>
為之如上¶都濟時門强奪民物東安州縱馬駞齧食桑
棗甚至¶砍伐為薪公痛繩之以法至豪强畏避上聞而
以¶能目之三年考滿憲長奏公自供職無㸃水私至絶¶
(闕/)　　飲風稜銛利刺督切中裏行無出其右¶(闕/)
　時選擢正為此爾可再任俾矜式新進者既¶而察(闕/)
為外事(闕/)還西川行者冒支楮幣二萬餘定¶(闕/)
　　之義為(闕/)役兵士治第採薪至被虎¶(闕/)
　　　　　　　五十仍奏治其罪十<md:KR4d0464_SBCK_058-16a>¶年夏宣授金符
<pb:KR4d0464_WYG_058-21a>
武徳將軍僉山東東西道提刑按察¶司事至則務實用
顯效張皇憲度故材亷者必薦姦¶貪者必置于法州郡
惴惴奉約束惟謹褰帷具瞻有¶風動百城之目東平路
監尹出貴戚簡重自居監司¶官至郡未嘗相覿聞公來
按部迎謁境上糾治豪縱¶不法者十數輩曾無一語護
援及去復伸餞禮博徳¶髙唐耆老炷香于頂來迓曰自
立憲司未覩稱職如¶公者我輩獲安田里受赐多矣其
威望顯著吏民畏¶服可知已十二年陞山北遼東道提
<pb:KR4d0464_WYG_058-21b>
刑按察副使遼¶東境土曠逺諸王營帳洎諸部種人雜
處其間恃勢¶相凌為申嚴法禁革去宿弊豪强斂迹小
民氣得少¶伸分司遼陽親王近侍五人刼居民資用且
毆撃之<md:KR4d0464_SBCK_058-16b>¶有司不敢䆒民來訴即械五人徇通衢王諭釋
其罪¶竟杖決之灤水濶而雜砂石自昔無津梁命造荆
絡¶貯碎石為柱以成橋倣此建者百所自爾遼右免病¶
涉苦十三年進階朝列十四年春陞授中順大夫¶彰徳
路總管分佩金虎符惟相當南北衝㑹民物繁¶夥自昔
<pb:KR4d0464_WYG_058-22a>
為河朔名郡然政務煩重視鄰路為倍蓰公¶諳練政體
材地有餘當王事坌集訟牒交至泛應曲¶當不失時措
之冝平生遇事有為一旦重膺民社廼¶䆒竟利病俾實
惠及民以三事躬請於朝其一比嵗¶霖潦傷稼民多闕
食准免逋稅九千七百石其二諸¶郡輸逓取道本路徵
發車牛越廣平抵順徳往還餘¶五百里非惟偏倍恐民
力不堪蒙以廣平之磁州代<md:KR4d0464_SBCK_058-17a>¶焉其三本路稅粟嵗輸大
名秦家渡由唐宋渡河東¶南行百五十里嵗晏寒沍車
<pb:KR4d0464_WYG_058-22b>
人告病聽於唐宋倉輸¶納前政貸民資五百餘定起新
附軍營舍至是亦給¶公帑邢民李閏六嘗殺人累問弗
伏干證餘百人移¶公推宻亷其實遂伏辜餘得釋時以
神明稱終更相¶人懐思至琢石頌焉江浙平上諭中書
省造作事¶重當選能者主之十六年冬授正議大夫浙
西道宣¶慰使兼行工部事籍人匠四十二萬立局院七
十餘¶所每嵗定造幣縞弓矢甲胄等物十八年上命左¶
丞相阿嘍罕等征日本給辦艨艟戰具繕製堅完都¶將
<pb:KR4d0464_WYG_058-23a>
以聞上曰伊克烏蘭豈有誤耶二十年十月來¶朝大為
上所奬諭赐宴於便殿二十二年授江西<md:KR4d0464_SBCK_058-17b>¶等處行工部
尚書上章致仕間居清苑每風憲洎臨¶民官來質疑必
告以益國便民之方二十四年九月¶覲上於朝殿上念
世臣之舊問年今幾何居某¶處子孫幾人奏對畢赐食
俾坐於御榻之西上遣¶大府卿納里忽問曰飲飫飽未
復賜鹿羮白酒沾醉¶而出大徳元年子拱總尹大同奉
公與夫人張氏還¶鄉里時公及夫人夀俱髙日與親友
<pb:KR4d0464_WYG_058-23b>
相飲宴鄉人榮¶之改渾源西北山曰晝錦有司亦用名
鄉四年正月¶廿九日以疾薨於私居之正寢享年九十
有九遺訓¶子孫勉力忠考少不及私二月十四日歸𦵏
於渾源¶州西劉村先塋之次送𦵏者數千人哭聲聞數
里外¶盖平生感懐於人者如此夫人張氏梁氏皆出名
家<md:KR4d0464_SBCK_058-18a>¶張氏終於四年秋夀八十有四梁氏先公沒子三人¶
拱資誠實材果純考力學由工部侍郎陞授少中大¶夫
火同路總管兼府尹本路諸軍奥魯總管管内勸¶農事
<pb:KR4d0464_WYG_058-24a>
擏武畧將軍武備寺丞振忠翊校尉定海縣尹¶女三長
適安平縣尹趙襄次適李氏劉氏孫男四謙¶襲世職從
仕郎保定等路軍器人匠提舉次早世諧¶承直郎利器
庫提㸃誼進義副尉保定等路軍器人¶匠提舉孫女三
適趙氏王氏次㓜曾孫男一㺜頭曾¶孫女三長適李氏
餘㓜公儀觀魁偉器量豐閎美鬚¶髯容色莊厲&KR0570;習時
體譯語闌翻雜以談謔顧國種¶貴卿無以易其論列公
朝集議竂屬處正奉公詞情¶剴切毫髪不假借善為鉤
<pb:KR4d0464_WYG_058-24b>
距能得小人根株窟穴似<md:KR4d0464_SBCK_058-18b>¶夫古之能吏才大夫至於奉
上忠事親孝交友誠雖¶位望顯赫循循謙讓退然如無
能為者齊家教子敦¶篤義方循尚禮法又似夫齊魯質
行之士生平疾惡¶由義激忠其心休休樂善成美出於
天禀粹厚放良¶臧獲百餘人貸貧民子錢七萬緡冝其
三任風憲位¶正總尹丕張世守官簉六卿剛直有守允
協士論忠¶勤無間簡在帝心福夀綿延子孫衆多家門
隆盛¶雖曰依乗亦由平昔操履感召有以致然也可謂
<pb:KR4d0464_WYG_058-25a>
材¶徳具備勲名兩全哀榮終始者矣嗣子拱以墓碑來¶
請因憶至元戊辰憲臺初立公與不肖同擢御史引¶見
世祖皇帝在廣寒殿自爾議事松㕔聫鑣驄馬義¶氣交
孚相得為甚懽後偕官於相迨嵗壬辰應聘北<md:KR4d0464_SBCK_058-19a>¶上復私
覿保塞追叙契闊當時並峨豸冠今所存者¶獨吾二人
公又奪去僕雖耄忍無一言耶既叙梗槩¶仍系之銘銘
曰¶
雲龍奮飛西北天神武載造坤與乾¶有來羣后旋戎軒
<pb:KR4d0464_WYG_058-25b>
所在戈甲相周旋¶孫侯挾技善達權賜名訓徒畀任專¶
函惟杆格貴弗穿函雖多樣公發源¶犀兕七屬光生烟
上為嗟惜賞世延¶風雲儷景同翩翩執藝誎請多活全¶
臧孫有後理固然公其挺生鍾世賢¶嗣興遺緒心彌丹
鯤化躍出天池淵¶豸冠執法班朝端憲綱未舉為進言<md:KR4d0464_SBCK_058-19b>¶太㣲一夕光星躔朱衣白簡相後先¶忠臣憤激同鷹鸇
秋風博撃無空拳¶上目剛直由孤鶱青齊遼碣海岱連¶
地廣物衆芽蘖間繡衣風采何翩翩¶積弊一鏟摧邪姦
<pb:KR4d0464_WYG_058-26a>
耻令張趙出吾前¶煌煌金節臨漳洹霜空霽嚴正春妍¶
侯伯正位務固繁剸裁錯節驚龍泉¶吏惟寛慢猛則殘
要本實惠蘇民編¶上請三事民力殫轉輸省便逋賦蠲¶
横斂追給公府錢去思有頌徳化宣¶江浙平一俗巧儇
訓授程課需世官¶共工汝賢常伯聨工局染院勞次銓<md:KR4d0464_SBCK_058-20a>¶歳時供億物利堅¶聖皇眷顧稱忠惓一朝上章遽引年¶
功成身退名節完嗣侯亞卿請外遷¶作牧鄉郡意所便
錦衣榮養白晝鮮¶世期福夀方綿綿丘山零落館舍捐
<pb:KR4d0464_WYG_058-26b>
停雲苒苒横之巔時有白鹿馴其阡¶神遊悽斷招來篇
自昔豪傑誇雲燕¶乗時樹立孰敢肩千年酆劔埋神川¶
鬱鬱紫氣衝斗邊何以驗之瑶有鐫¶英聲並與斯銘傳<md:KR4d0464_SBCK_058-20b>¶　
　
　
　
　秋澗集卷五十八¶
<md:KR4d0464_SBCK_059-1a>¶
<pb:KR4d0464_WYG_059-1a>
欽定四庫全書
　秋澗集卷五十九¶
　　　　　　　　　　　　　　元　王惲　撰
　　碑
