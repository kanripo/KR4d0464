# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:33.315579
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 35
#+PROPERTY: FILE SB04n0470-035秋澗先生大全文集-卷第三十五.
<pb:KR4d0464_SBCK_035-1a>¶
秋澗先生大全文集卷第三十五¶
書¶
　　　　上¶
世祖皇帝論政事書¶
　臣近蒙礼部符承¶
　中書省劄該憲䑓欽奉¶
聖㫖召臣惲馳傳赴¶
　闕庭者臣惲伏自欽承¶
　明命夙夜秪懼不知所為意者憲䑓過舉俾𤰅¶
　顧問庻有𫠦彂明因自忖量■國家之事日有萬¶
　幾非愚下𫠦能識然臣自中元迄於今日乆叨仕¶
　進區區管窺不無一見&KR0186;敢以時務所冝先者數¶
<pb:KR4d0464_SBCK_035-1b>¶
　事昧死上¶
　聞臣聞自古創業垂統之君必定制畫法傳之子¶
　孫俾遵而守之以爲長卋不拔之本欽惟¶
皇帝陛下聖文神武以有爲之資膺大一綂之運長¶
䇿撫馭區宇民數逺邁漢唐其𫠦渇者特治道而¶
　巳然三十年間励精爲治因時制冝良法羙意固¶
　巳周悉今也有更張振勵講明畫一若懸象而昭布¶
　之使臣民曉然知其法之所以豈不便㢤故臣以¶
　立法定制爲論治之始一曰議憲章以一政體傳¶
　曰法者輔治之具一日闕則不可君操扵上永作¶
　成憲吏承於下遵爲定式民曉其法易避而難犯¶
　若周之三典漢之九章是也今¶
<pb:KR4d0464_SBCK_035-2a>¶
　國家有天下六十餘年小大之法尚逺定議内而¶
　憲臺天子之執法外而廉司州郡之法吏是具司¶
　理之官而無𫠦守之法猶有醫而無藥也至平刑¶
　議断旋旋為理未免有酌量准擬之差彼此輕重¶
　之異臣愚謂冝將已定律令頒為新法或有不通¶
　行未盡該者如累朝聖訓與中綂迄今條格通行¶
　議擬參而用之與百姓更始如是則法無二門輕重¶
　適當吏安所守民知所避而難犯天下幸甚二曰¶
　定制度以抑奢僣夫制度者明尊卑别貴賤法天¶
　道而立人極也故古者衣服飲食輿馬屋廬皆有¶
　恒制至於庶人僕妾其禁尤嚴惟在君人者制節¶
　堇度率先化下為務何則上之動静為人勞逸之¶
<pb:KR4d0464_SBCK_035-2b>¶
　本上之奢儉為人冨貧之源可不鍳㢤欽惟¶
皇帝陛下臨御以来躬先儉素思復淳風如輕紵衣¶
　而貴紬繒去金飾而朴鞍&KR0130;至衣服等物銷織鍍¶
　呀之𩔗一切禁止以奉行漸逺不無㢮緩今也臣¶
　民衣飲踰於公侯婦女衣着䓁扵貴戚以𦤺聘財¶
　過扵卿相男女不能㛰姻正以用之無制僣越暴¶
　殄有不能供億者故物價不淂不踴而貴錢幣不¶
　得不虚而輕上下困弊日甚一日假若巨室之家¶
　親属奴𨽻衣飲一切自有等差若例而一之寕不¶
　困乏臣愚以謂冝一切定奪大行禁止使民志定¶
　而不少僣越用既有度物自豊饒恐亦實楮幣殺¶
　物價之一端也三曰節浮費以豊財用夫一世之¶
<pb:KR4d0464_SBCK_035-3a>¶
　財足周一卋之用不必專豊其財去其害財者可¶
　也今&KR0038;家財賦方之中綂&KR0004;年&KR0010;入何啻倍蓰而¶
　每歳經費終不阜贍者豈以事勝於財過有𫠦費¶
　故也為今之計正當量入為出以過有舉作為戒¶
　除饗宗廟供乗輿給邉𤰅賞戰功捄荒歳外如冗¶
　兵妄求浮食冗費及不在常例者冝撿括一切省¶
　减以豊其財財豊事勝食&KR0085;氣充以攻則&KR0145;以戰¶
　則勝以柔則服將何為而不成何求而不𫉬古之¶
　善為&KR0038;者君不必冨冨藏扵民故用雖多而&KR0145;不¶
　竭孔子曰百姓足君孰與不足此之謂也且財非¶
　天來皆自民出竭澤焚林其孰禦之但力屈財殫¶
　非所以養民而強國也昔亡金世宗諸王有以不¶
<pb:KR4d0464_SBCK_035-3b>¶
　給而請告者世宗曰汝軰何騃殊不知府庫之財¶
　乃百姓之財耳我但緫而主之安敢妄費迄今稱¶
　説以為君人至言可不鍳哉四曰重名爵以攬威¶
　權古人稱官爵謂之天秩王者代天爵人鼓舞一¶
　世使天下之人奔走為吾用者此也惟爵与禄不¶
　輕以付人曰賢曰材迺能淂之𫠦以為礪世磨鈍¶
　之具若得之輕則視之輕視之輕則人不重人不¶
　重將見君子逺小人至此必然理也惟其磨礪轡¶
　馭之權世主操於上不輕授人與當其材何患氣¶
　之不振力之不竭事之不成者哉今四海一家權¶
　宜假借之舉日漸希濶正¶
　國家收&KR0259;威權之時如近年委任稍重者罔考其¶
<pb:KR4d0464_SBCK_035-4a>¶
　素即授崇品激之建功立事固是駕馭英雄大權¶
　苟非其人不無叨&KR0060;不安之懼今中外無事朝廷¶
　冝重而惜之昔有唐使職或帶相衘然止行見軄¶
　曽無分省實權五曰議㢘司以勵庻官臣聞古之¶
　善為&KR0038;者不使人有怠惰不振之氣若作扵心而¶
　害扵政苟非以徳振&KR0120;必湏度時宣本人情齊之¶
　以法故淂小大畢力上不勞而衆事舉今州郡之¶
　官品流殽雜既無選舉甄别止循常資紛紛藉藉¶
　聚散扵吏部例淂一官鮮不因循苟且以&KR0010;月飬¶
　資考而已欲望承流宣化趨事赴功卓有惟新之¶
　政亦已難矣甞觀漢唐之馭吏也䏻者増秩賜金¶
　公卿缺則&KR0024;之以表其賢否者放田里而不事事¶
<pb:KR4d0464_SBCK_035-4b>¶
　唐則召七品以上官集扵闕庭親與訪問䆒淂失¶
　而進退之然二者不過爵禄為勸爵禄極則意滿¶
　&KR0085;意滿&KR0085;則怠心生亦有無如何者故持斧直指¶
　採訪黜陟䓁(使/&KR0010;)相望於道而本朝之舉髙出前代¶
　比者㢘司之設&KR0004;氣甚張中外之官悚然有改過¶
　自新之念大姦巨猾致畏懾而不自安庸人懦夫¶
　将卓爾而有𫠦立行無㡬何法禁稍寛使監視者¶
　勁挺之氣不息而自歛聴從者奸弊之萌潜滋而¶
　復持恐徒易其名而不&KR0014;革州縣之故習夫刑罰¶
　崇寛固是&KR0038;家羙政然分别善𢙣以示勸懲豈淂¶
　專務寛恤昔亡金大㝎間尚書省奏順州軍判崔¶
　伯時受𧷢不枉法准制當削官停職世宗曰受財¶
<pb:KR4d0464_SBCK_035-5a>¶
　不至枉法以習知法律故也𫠦爲奸狡習與性成¶
　後復任用豈䏻自悛雖𫠦犯上扵追官非奉特㫖¶
　無復録用以致犯禁者鮮此先事之明驗也今風¶
　俗澆薄遇有𫠦犯苟免無耻臣愚爲法冝稍重以¶
　權一時其要在人法並任精擇官僚優加吏禄憲¶
　綱旣立公道大行官有作新之氣吏無餬口之虞¶
　我之氣既伸彼安淂不振我之政既肅彼安敢或¶
　私所謂上行下效源清流長將見風彩百倍有登¶
　&KR0259;澄清之望矣六曰議保舉以覈名實方今親民¶
　與参佐官莫縣令經厯爲重縣令迺百姓師帥師¶
　帥賢則徳澤宣参署爲一路紀綱紀綱振則政務¶
　舉今例出常流安&KR0145;殊績臣愚以爲若行品官保¶
<pb:KR4d0464_SBCK_035-5b>¶
　舉法庶得其人其法品量舉主與所保者資厯相¶
　應果皆兩可復精加磨勘無謬妄私意然後許令入¶
　状相小大之才授繁簡之任限以歳月(如唐制𨤲務出/二百日者是也)¶
　課其殿最升黜舉主淂人者受知賢之賞不職者¶
　坐不當之罰舉官自然盡心受保者常恐相累如¶
　此庶立功而寡過矣献選尤冝施用此法何則江¶
　南北至平㝎諒爲不易凢𫠦𨽻附秋毫無犯可謂¶
　仁義之師只以前省調官賄而海放行省注擬尤¶
　爲濫&KR0258;侵漁掊克&KR0429;扵兵㐫至盗賊&KR0060;發指此爲¶
　名仰頼¶
　天恩幸其無事今冝委官分㨂以行此法其停革¶
　人貟不至罷黜者降之邊逺(逺)見職委有聲迹者¶
<pb:KR4d0464_SBCK_035-6a>¶
　使之内遷亦激勸一法兹(盖/自)漢唐五代迄扵亡金¶
　皆遵而行之當時號稱淂人然必湏(内/設)審官考功¶
　等職專掌其事七曰設科舉以収人材方今名儒¶
　碩徳既老且盡後生晚進既無進望例多不學州¶
　府郷縣雖立教官講書㑹課秪皆虚名畧無實効¶
　以致非常之材未聞一士州郡政治若無可称思¶
　淂大儒碩徳難矣臣愚以謂不若開設選㪯&KR0145;驗¶
　之速也夫進士選厯代號&KR0145;士正科將相之材皆¶
　従此出前代講之熟矣理有不可廢者若限以&KR0010;¶
　月而考試之將見士争力學人材軰出可計(日/而)待¶
　也論者必曰今以貟多闕少見行壅滯若&KR0167;此㪯¶
　是愈壅而滯(之/也)臣謂不然盖科舉之設本以覈實¶
<pb:KR4d0464_SBCK_035-6b>¶
　學而収多士清仕途而息&KR0258;流庶淂将相全材為¶
　國論治道𤰅大用也豈不愈扵學校徒設汗漫而¶
　無(所/成)乎八曰試吏貟以清政務前代&KR0145;吏之法条¶
　目甚嚴如宰相子辟舉令&KR0145;充省&KR0258;終塲㪯人試¶
　&KR0024;䑓掾品官子孫吏貟班秪閤門䓁人出身者試¶
　&KR0024;六部令史夫令者明法令曰令史者通經史曰¶
　史今府州司縣&KR0063;用一切胥吏多自帖書中来官¶
　無&KR0145;材𫝑湏及此𫠦習既凢聞見或寡欲望明刑¶
　政識大體務清弊革難矣臣愚以謂為今之計莫¶
　若将合&KR0010;貢吏人以吏貟法試之中選者仍許上¶
　貢&KR0024;充随朝身役外(州/府)郡見役者&KR0025;㢘司以校法¶
　試驗庶幾激之積漸肯學其月請俸給亦合定奪¶
<pb:KR4d0464_SBCK_035-7a>¶
&KR0014;使淂餬其口然後可責以㢘何則今㢘司專抑¶
　吏權察非違少有貪鄙不計養㢘即按而治之是¶
　縦之&KR0060;而責以何盗之為豈理也㢤九曰恤軍民¶
　以固&KR0022;本近命新省整治以来一切事務盡&KR0025;簡¶
　静(可謂/不𫿞)而治不肅而成者也中外㷩熈翕然有拭¶
　目太平之望兹蓋¶
皇帝陛下屏去奸慝保合大和嘉靖&KR0022;本專任責成¶
　之効也然猶有當軫慮者夫為治之道政貴均一¶
　不少偏重否則必更而張之使至公均&KR0013;¶
　&KR0038;家且自(攻/圍)㐮陽以来簽取軍役盖四舉矣将着¶
　中物力等户盡充軍站中間抛下上户其䏻有幾¶
　皆貧難下户而軍興百色所湏皆仰供辦江南甫¶
<pb:KR4d0464_SBCK_035-7b>¶
　下遭值前省和顧和易急徴暴㰸侵漁不法又将¶
　軍站閃下差稅不問多寡止除四兩餘者分洒見¶
　户其逃亾差稅又行每&KR0010;陪納數年之間編氓已¶
　是靠損其小户困苦不較可知臣以時属方殷(其/代)¶
　輸差稅冝令蠲免㴠養存恤小康若一旦别有征¶
　求易為責辦其軍站户富者至有田畒連阡陌家¶
　資累巨萬丁對列什伍貧者日求生活有儲無甔¶
　石田無置錐者今也不分難易一體應役又至元¶
　十一年簽充到軍(役/者)多是近下户計當時起遣巳¶
　是生受臣愚謂俱合分㨂定奪庶不致困乏逃竄¶
　有悮臨時調遣不均之弊莫此為重十曰復常平¶
　以廣蓄積常平倉設自至元八年随路収貯斛粟¶
<pb:KR4d0464_SBCK_035-8a>¶
　約八十餘萬今倉&KR0338;具存起運乆空甚非¶
　朝廷捄荒侐民本意夫常平之法&KR0010;豊増價以糴¶
　之則農重榖而敦本&KR0010;荒則减價以粜之故民𠋣¶
　安而無菜色如徃年㝎時估以平物價竟不克行¶
　殊不若常平之有粟也盖低昂權在有司兼併利¶
　無專檀故也若&KR0167;實常平倘遇㐫歉出糶三二千¶
　石榖價自平楮幣亦復加重且免賑濟破用軍國¶
　正儲實爲古今良法十一曰廣屯田以息逺餉臣¶
　聞邉儲逺餉自古未有良法如飛輓&KR0018;載賣爵贖¶
　罪引種和糴未免弊困多不&KR0014;行俱未若留兵屯¶
　田爲古今之長䇿也臣試以唐振武事言之憲宗¶
　元和七年李絳言天徳振武(今豊州/等處)左右良田約四¶
<pb:KR4d0464_SBCK_035-8b>¶
　千八百頃収粟四十萬斛&KR0010;省度支錢二十餘萬¶
　緡兹非明験欤今振武豊州界河兩傍除營帳百¶
　姓耕占外其餘荒閑尚多若大治屯田自非水旱¶
　田功稍集國儲必有𫠦濟唐陸贄𫠦謂縁邉圡沃¶
　而乆荒所収必厚又近&KR0010;山後流移户多将見抛¶
　地圡時暫借令營屯亦是一法(冨弼曽/言此事)及撿括冐占¶
　仍招募願户者聽外邉屯已置營屯去䖏亦冝差¶
　強果為國盡心有為&KR0014;臣重與撿勘其間一切可¶
　行未㪯已行不盡者極人為而盡地力仍将迤南¶
　一切置屯見閑户数併徙邉防以捄一時此急扵¶
　治外之意也十二曰息逺畧以撫已有臣常聞老¶
　子以恬淡為宗孔宣父戒及其在淂二聖人垂教¶
<pb:KR4d0464_SBCK_035-9a>¶
　以天理當然為言非徒設也欽惟¶
皇帝陛下聖神文武臨御天下三十餘年昭丕天之¶
　功接千&KR0010;之統三五巳来未有若斯之盛其扵¶
太祖聖武皇帝垂創之業可謂大集厥成然有其有¶
　者安務廣徳者強審今之𫝑譬猶蓄牧大家川量¶
　谷計數巳殷冨正在牧圉擇人芻豢淂𫠦而巳如¶
　此則牛羊茁壮日蕃而無耗不然罔恤見有又務¶
　多淂将見復求者未𫉬則已(有/者)瘠而耗之可不惜¶
　哉伏願¶
陛下息逺畧撫巳有以恬淡為心以在淂為戒頥養¶
　聖夀配天無極此¶
　宗廟神靈四海臣民之願也臣又甞&KR0026;天地之氣¶
<pb:KR4d0464_SBCK_035-9b>¶
　四時行萬物生皆自然而然又其升降止三萬里¶
之中其範圍不出三十萬里之内餙則混淪芳礴¶
雖聖人有置而不論者伏惟¶
陛下憲天體道財成輔相功巳不䏻殚紀尚何言而¶
　何慮㢤十三曰感和氣以消水旱夫兵者㓙器戰¶
者危事不淂巳而用之且以強勝為戒我¶
&KR0038;家以神武戡定海宇日月𫠦出没霜露所霑墜¶
莫不臣而主之然地廣物衆不無孽茅其間故三¶
十年之乆十有餘㪯如征大理雲南渡鄂渚平内¶
難討賊璮&KR0145;江南破㐮漢駕洋海下占城定髙麗¶
問罪交州掃清遼甸皆除暴固存彼動此應不淂¶
　已而用之之舉也然士卒愁苦死傷暴露邉郡困¶
<pb:KR4d0464_SBCK_035-10a>¶
乏中外&KR0104;勞之氣不淂不傷隂陽之和而𦤺水旱¶
　之報是以聖人重之畏之故老子曰大軍之後必¶
　有㐫年師之𫠦䖏荆棘生焉故比年以来水旱無¶
時霜災屢作山崩地震變出非常奸臣柄用盗賊¶
&KR0060;彂百姓嗸嗸曰趍扵困臣常讀中元已来¶
　國書詔条未甞不以生靈為念弃&KR0162;細故講信修¶
　睦以用兵為重此堯舜好生之徳禹湯(克寛/不自)滿假¶
　之仁也願¶
陛下躬體玄黙頥養¶
　聖夀與天無極以&KR0004;元之心為心以恬澹之慮為¶
慮為民祈天請&KR1179;灾害不生禍亂不作使黎庶知其¶
　無(好/兵)之心天地&KR0294;神諒其不淂巳之意庶幾天回¶
<pb:KR4d0464_SBCK_035-10b>¶
　哀眷易乖戾而為(和/平)變&KR0189;歉而為豊稔㰸時五福¶
　敷錫庶民咸躋仁夀之&KR1022;天下幸甚十四曰崇教¶
　化以厚風俗自昔風俗羙好由禮義𫠦生今也礼¶
　義既衰故日趍扵薄一法出則衆奸作一令下則¶
　百詐&KR0120;何則民𫠦欲而生者&KR0010;不加益我過為之¶
　求者日有𫠦増𫠦謂救生而不贍奚暇治礼義㢤¶
　有司釋此不念每以厚風俗為務如孝行　復役¶
　莭婦有旌議&KR3952;姻立學師表㳤慝忠臣義士&KR0010;有¶
　常秩之𩔗非不家至户曉然終無分寸之効者徒¶
　文具虚名而已夫天下之事有本有末知𫠦先後¶
　則教立而化行臣愚以為風化之行莫國家若先¶
　以四教為本曰仁以養之義以取之礼以安之信¶
<pb:KR4d0464_SBCK_035-11a>¶
　以行之何為仁父愛子育懐生樂業温飫以養其¶
　心何為義輕徭薄賦&KR0145;㰸合冝寛&KR0073;以暢其氣何¶
　為禮上下有分毋妄侵辱誅責以當其功罪何為¶
　信發號施令一出不易忱誠以明其約束是也而¶
　前政者(謂桑/葛也)曽不務此專以威虐肆心督責為令¶
　&KR0145;辦一時流毒四海不知𨹧遟偏詖有不可救藥¶
　至于今為厲者如逋&KR0018;差徭有巳蠲未蠲者貧難¶
　軍人有巳間未間者民出祗應不蒙撥降反復償¶
　其不應民辦和買雖蒙官還曽何敷其元價杖刑¶
　重責不上大夫崇卑之品曽不少間悉&KR0013;其戮辱¶
　夫如是将何以責民心之近厚風俗之淳粹者㢤¶
　惟其四者本立而天下悚然有忠厚㢘耻之心而¶
<pb:KR4d0464_SBCK_035-11b>¶
　後敦之以禮譲堇之以庠序觀之以郷飲教之以¶
　冠㛰䘮祭民将目擊而心諭安行而有淂二三大¶
　臣匡直輔翼扵上時&KR0025;而振徳之孰有子遺其親¶
　臣後其君者㢤𫠦謂父子有親君臣有義不曰風¶
　恬俗羙将安歸乎十五曰减行院以一調遣伏見¶
　近者立行院四䖏盖欲養兵力分省權而免横役¶
　然不可多設多設則一旦遇有調遣號令不相綂¶
　一至合而征苟進渉險難不肯併力一向以趍成功¶
　况江嶺阻隔動&KR0186;数百里賊去此而盗彼即欲加¶
　兵則曰我已降扵彼比縁知㑹已殺掠而去如向¶
　者鍾賊是也其在江西我逐而出境即睨而不視¶
　其在福建復逐而出境亦坐而不問已至朝廷專¶
<pb:KR4d0464_SBCK_035-12a>¶
　差重臣㑹三道之兵緫綂於上才方勦絶臣故曰¶
　不可多立者縁此也若止設一院於江州地既酌¶
　中號令四出復命¶
　皇子震綂於上使跨有江淮遥制兵𫝑將何衝而¶
　不折何令之不一哉誠為簡便十六曰絶交貢以¶
　示曠度夫邉方小國外示臣属内實觀望我以誠¶
　徃彼&KR0186;譎來何則恃其險僻昧夫天理而懐苟且¶
　假息之念故也非脩文以來易以計破難以兵碎¶
　也今交趾漢數郡之地耳數年之間雖奉貢伻來¶
　終未稽顙¶
　闕下&KR0323;輸誠赤今年羾一犀象明年献翠具若干¶
　是皆我物藉為巳有調書詞延&KR0010;月而巳此最不¶
<pb:KR4d0464_SBCK_035-12b>¶
可信者昔漢文帝却千里馬詔郡國毋令來獻而¶
越王尉他曽未幾何怨艾自新去號北面終其身¶
内属正以德禮懐柔然尔臣愚以謂彼之交貢自¶
今冝辞而無受則我之所得者有三不寳逺物示¶
　以曠度一也鱗介之属叵測淺深不知我之虚實¶
彼用自絶使&KR0059;計内窮二也又使駭夫¶
　天子明見照萬里之外畏天事大之心庻有以自¶
省其曲直所在三也(刺竹藥弩緩則津行/奸詐急則曲尽服從)伏乞下公卿¶
集議以付有司臣之𫠦言雖至淺近然當¶
陛下無忌諱之時逺&KR0013;¶
寵召無一言&KR0024;報緘黙旅退豈惟自棄大&KR0018;¶
朝廷虚求之心顧臣庸愚何足重輕萬一片言¶
<pb:KR4d0464_SBCK_035-13a>¶
有可取使四方大賢大徳之士聞之曰如臣者且¶
蒙採擇將&KR1138;&KR1138;而來皆為¶
陛下用矣臣不勝俯伏待罪憂恐之至臣惲昧死再¶
拜堇言¶
　　　　上御史臺書¶
至元五年十月日前林脩撰王惲言盖聞御史周官¶
也其職盖賛書受法令秦漢以來乃副貳丞相任耳¶
目司察之&KR0009;唐制二䑓左以紏朝政右以繩郡縣職¶
非不要責非不重也至於天下之大奸郡國之大豪¶
時務之得失生民之利病京官之迭居内外郡吏之¶
歴事&KR0391;否莫不劾視按問以之定功罪而賞罰不待¶
稽覆證左㑹有失實而抵坐之也是以天下之人惴¶
<pb:KR4d0464_SBCK_035-13b>¶
惴焉凛凛焉惟恐有毫髮詿悞風聞疑佀名絓憲章¶
至於顛越不恭者盖千百一而巳故朝廷清而萬事¶
咸理逺近一正而奸邪屏跡矣我¶
囯家列聖相承重㷩累洽奄宅區夏垂六十年迨¶
聖天子登極典憲日新百度具舉扵是建䑓司置僚¶
属盖將示公道抑澆&KR0059;折奸萌救内重之弊也切惟¶
風憲修目古今一𦤺也強宗豪右田宅踰制凌弱暴¶
寡二千石刻損政令不䘏疑獄倍公向&KR0059;侵漁百姓¶
苟阿所愛蔽賢寵頑通行貨賂選署不平此漢六條¶
之制也唐之目四十有四今不具見雖繁簡不同以近¶
事攷之或有可詳若聴覧未𠑽衮職有&KR0692;弥縫匡救¶
之者不敢後也中書政本機務所出整肅紏䋲之者¶
<pb:KR4d0464_SBCK_035-14a>¶
不可闕也官或備貟未淂其人擢任薦升之者不可¶
寛也綜劾之權内外惟一強禦巽懦之際不可異也¶
大臣當任責也返循嘿而無𫠦建明小臣當奉職也¶
或僣越而覬歈徼倖至扵臣門如市請謁公行名器¶
大&KR0096;假授失當學挍乆廢以為非𫠦急而起青衿之¶
譏賢材在下以謂不必用而興白駒之嘆選部無法¶
徇情故而害至公郷原賊徳乱朱紫而敗俗化守令¶
不職怨黷交興刑罰失𠂻手&KR0085;無措胥吏舞文而亂¶
紀群小告訐以成風服色僣越尊卑無章工技滛巧¶
澆靡日蠧將帥狃扵掊克而邉防㢮上下習扵垢乱¶
而積弊深若是者皆■&KR0038;家之急務䑓諌𫠦當亟言¶
而不可後者也今¶
<pb:KR4d0464_SBCK_035-14b>¶
聖天子體囯子民度越百代大絰良法志在必行然¶
以今觀之憲䑓一司整綱頓紀𫠦以肅清内外其可不¶
申明大體姑務毛辛細事苟以塞¶
詔&KR1179;而已耶然事有未易以一二言者試以其事切¶
扵今者明之凢䑓之𫠦紏擿者皆百官有司踰扵法¶
之外者也今承積弊之後法制未完品式未具官無¶
㝎資人無㝎分數年以来抵法冐禁者人人皆是也¶
舉一而遺其九是九者幸免其一者虽置扵理亦未¶
&KR0014;服其心也何則盖其罪均而刑殊罹扵法者少漏¶
扵網者多也若欲人人而劾之内自京畿外及州郡¶
拯行之間圜圡之内将不勝其繫者矣異日法之不¶
行二者必居一扵此古者大弊之後必有更始之制然¶
<pb:KR4d0464_SBCK_035-15a>¶
後法得以行人莫敢犯故&KR0014;洗舊染之汚成維新之¶
化果克若斯善之善者也其或不然當㪯其大而遺¶
其細大者伏其罪而小者栗矣若張綱之埋輪陽城¶
之伏閤貴戚㰸手若鮑中丞金吾膽落如温御史如¶
是則吾之法行矣今中外大小百司扵未立法制已前¶
其奸贓不發者不可以枚計此朝廷有識之士𫠦共¶
知共見者也制立之後有畏罪懼法改而奉公爲&KR0014;¶
吏矣亦有狃於故習未&KR0014;尽革少有𧷢&KR0059;而輕者矣¶
極有怙奸自終長惡不悛觸冐公禁無𫠦忌惮姦&KR0059;¶
狼籍者矣𫠦謂人人不能劾之者盖謂此也如&KR0014;區¶
别其𩔗刋去其太甚者董𠡠懲艾其情輕者革心而¶
奉公為&KR0014;吏者冝加褒異奨顕堅其自新之心如此¶
<pb:KR4d0464_SBCK_035-15b>¶
則𧷢&KR0059;者去矣虽然事猶有可慮者贓汚雖去内外闕¶
貟者必多而事有曠矣必欲𤰅官而無曠扵事其法¶
有五曰科舉曰吏貟曰門&KR0315;曰劳效曰選㪯其四者¶
前代遺法具在㪯而行之則辦矣獨選㪯之制舊例¶
雖存擬之當今&KR0096;冝莭目固有不同今日選舉之法¶
當令内外官五品以上各舉𫠦知不拘親故門下及¶
子孫弟姪其材可𤰅用者皆淂預選所貢者賢舉主¶
當以次旌擢𫠦貢者不肖與之减等致罰使不淂預¶
京官之例此五事既行付之吏部定為選格𫠦謂去¶
前之惡牧後之善承其乏𤰅其曠使選㪯有例品莭¶
有章■朝廷無可指之瑕不惟法制一定後世有𫠦持¶
循使天下徼倖覬覦非望無行之徒將不革而自去¶
<pb:KR4d0464_SBCK_035-16a>¶
矣今憲司既建𫠦當行者其目甚多然切於今者獨¶
此五事為要耳所謂一代之制綱舉而衆目張者矣¶
伏惟二三賢執事天挺髙明剛而不撓忠言讜論洞¶
逹政體毅然以大節任天下之重蓋素𫠦藴積耳而¶
■復内貳鈞軸外領雄藩山立揚休坐鎮雅俗底柱¶
障乎頽波風稜粛乎霜簡見諸行事上為¶
聖天子𫠦知非一朝一夕是可謂據淂𦤺之位又有¶
可行之資者矣若惲也草茅一介遭遇明時違逺¶
朝廷盖八年于兹雖越在草野乃心未甞一日不在¶
王室今復蒙被寵召拔&KR0120;扵&KR0378;塗之中犬馬之力思¶
(所/以)報效而媿其僝弱不材然愚𠂻内激情有不能巳¶
者敢觸犯忌諱贄狂瞽以獻冐瀆尊威不勝戰懼之¶
<pb:KR4d0464_SBCK_035-16b>¶
至¶
　　　　上張右丞書¶
中綂元年冬十一月朔布衣王惲堇齋沭頓首再拜¶
𦤺書于右轄相公閤下夫布衣窮悴之士混閭閻之¶
下䖏嵓穴之間欲砥行立名非附𩦸尾而託青雲之¶
士惡䏻施於後世㢤昔夷齊譲囯之賢君也在彼則¶
僻䖏海濵在此則晦迹中&KR0038;周武北伐二人相與叩¶
馬而諌太公以義士扶而去之時人未之知也及宣¶
父賛之曰古之賢人也求仁而得仁故淂名粲星斗¶
望隆嵩華&KR0108;乎百世之上通乎千載之下其名日益¶
彰矣此太史公𫠦以感激而傳之也向非夫子表而¶
出之吾知其寥寥𡨜寂西山一　夫耳又焉&KR0014;㢘頑¶
<pb:KR4d0464_SBCK_035-17a>¶
鄙而厲懦夫者㢤惲衛人也生於窮巷之中長扵蓬¶
茨之下意廣材踈無𫠦肖似徒以欲罷不能之心雪¶
其窓萤其几蟫蠧書史自娱自愈而巳其扵聖學之¶
藴治&KR0038;平天下之術懵不知也以故年近不惑而無¶
成扵一藝迹混常流而不登於士林傳曰四十五十而¶
無聞焉斯亦不足畏也巳㒒每讀至此未甞不廢書¶
長嘆傷歳月不我與也於是中夜興起徬徨四顧思¶
淂出大賢之門脫嚢中之頴攀逸駕附𩦸尾固瞠乎¶
其後矣庻幾碌碌因人成事免夫堙㓕無聞之耻方¶
今聖賢在上治具畢張朝廷清明百度改正内都省¶
而綂宏綱外緫司而平庻政雷厲風飛皇猷攸塞因¶
自謂曰弹貢禹之冠捧毛義之檄玆非其時乎遂乃¶
<pb:KR4d0464_SBCK_035-17b>¶
應東魯之辟沗賔僚之末席不暇煖而簡書之召巳¶
飛馳扵汶水之上矣伏自俟命巳來倉皇失措不知¶
𫠦以自通知扵閤下尚頼徃者知遇之故拜下風接¶
清燕藉手尺書俯憐駑鈍以𦤺剪拂顧盻俾之長鳴¶
而増倍價是遇知扵閤下者佀不偶然矣伏惟閤下剛¶
徤文明練逹政體挾漢日則洗光咸池分蘭省則坐¶
鎮俗雅忠結主知學為世用承思綸扵夜半洞律管¶
扵天心而復闚其經綸之業大有髙扵天下者不淂¶
不為閤下頌之昔房喬善断而如晦矢之以謨姚崇¶
應変而宋璟守之以文四賢者雖𫠦行不仝同歸于¶
正故相須以成俾無悔事今閤下極推譲規随之度¶
収清寕畫一之功誠漢室之蕭曹聖朝之房杜也然念¶
<pb:KR4d0464_SBCK_035-18a>¶
朝廷日逺天下之事尽在中書中書之&KR0096;寔在二三¶
執政今閤下繫國安危為世輕重進退百官號令天¶
下所謂仕進之煙霄一世之龍門也尚何𩦸尾青雲¶
之比擬㢤天下之士欲掇青紫昭名聲者捨閤下而¶
将㱕乎如惲之心非敢必其自逺方而来以黔馿之¶
技名聮仕版身簉蘭臺投書宰相遂韓愈早逹之心¶
擁帚侯門要魏勃見知之遇既聞逹扵諸侯㱕顕&KR0045;¶
扵閭里正以千里一召&KR0194;幸過矣是則足以脱布衣¶
之賤刷無聞之恥而&KR0573;一壷千金之貴也尚何冨貴¶
之心之有㢤伏願明明在上穆穆布列聚精㑹神相¶
淂益章無疆之休與世共之而惲也䖏𤱶畒之中樂¶
(堯/舜)之道辝編户之役為太平之民守先人之弊廬甘¶
<pb:KR4d0464_SBCK_035-18b>¶
考䁀之饘粥亦&KR0085;以餬口而蔽風雨矣不然登西山¶
而追伯夷之風游東魯而觀洙泗之教豈淂不謂由¶
煙霄而附青雲自閤下而攀𩦸尾顯名當時施扵後¶
世者㢤觸犯尊嚴不勝惶恐之至¶
　　　　上元仲一書記書¶
正月十四日王惲䪺首再拜白盖聞居天下有二道¶
焉出與䖏而已伏惟書記上人聦明特逹居天下至¶
静之中窮聖學大衍之道積有年矣囬視斯丗若不¶
&KR0085;玩至於或出&KR0137;䖏安徃而不可㢤第所可惜者時¶
也　朝廷嚮明而治　聖王順應而行圗囬天功混¶
一區宇網羅英俊片善俾舉彼聞風興起者雖山澤¶
之蒭蕘布衣之賤士思砥節礪行竭力悉智願仰副¶
<pb:KR4d0464_SBCK_035-19a>¶
上之好賢樂善之實焉若曰薦舉不私用養淂𫠦其¶
職在於賓師之賢遇知主上之人朝夕引翼一歸扵¶
正俾賢者進而不肖者退此天下重事而治乱之𫠦¶
係也故傳曰得士者昌失士者亡又詩云濟済多士¶
文王以寕盖言世顕之士&KR0014;如是也嗚呼何君不聖¶
何王不明必淂聦明至静之士見微知著臨事不惑¶
断于中而察于外夫然後可淂非常之士而&KR0014;建莫¶
大之功當今之時可以與&KR0096;者舎上人一二輩其孰¶
與㢤若僕也蟫蠧書史兀坐窮年佔畢之外百事不¶
觧爾来二十有八年矣傳曰四十五十而無聞焉斯¶
亦不&KR0085;畏也已僕每讀至此未甞不掩&KR0195;嘆息内増¶
愧赧噫自治不勇而喋喋扵左右者何㢤盖僕恨以¶
<pb:KR4d0464_SBCK_035-19b>¶
荒踈無似不能卓然自表扵世而上人遭際乃爾君¶
臣之義既不可廢今日之出可謂千載一時也伏惟¶
書記上人藉有為之資乗可致之𫝑出則為王者之¶
師䖏則不失髙尚其事若僕所謂可惜者如是而巳¶
矣但未知生民幸不幸耳西狩尚遥想當逺去略布¶
鄙懐惟上人其圖之惲載拜¶
　　　　檄李秀才士觀&KR0145;淵(明/文)集書¶
前六月五日嘿齋主人頓首白余家舊藏靖莭文集¶
一編盖王&KR0122;済川之𫠦録也此本自入王氏不&KR0167;備¶
翻閱有年矣今吾子𫠦秘扵篋者實出弊家所蔵之¶
舊本數欲一&KR0026;吾子愕然以無有力辝余且謂誠然¶
而止夫何天誘其𠂻手&KR0085;悮敗云此集我家實有之¶
<pb:KR4d0464_SBCK_035-20a>¶
盖次兄手𫠦録也不知吾子前日之拒之辭誠何心¶
㢤且靖莭之詩正如清風明月四時何甞闕焉既非¶
秘異世莫淂聞之書一旦譸張自欺其心又欺其友¶
抑不知吾子誠意之學尚友之義果安在㢤傅曰人¶
誰無過過而䏻改善莫大焉望吾子毋以前日之辝¶
為愧不𦤺有抵璧投珠之舉復惠然許諾以脩舊好¶
是吾黨中改過自新之友豈不快㢤豈不快㢤如其¶
不然是吾子終絶扵長者也吾且將長驅問罪以圗¶
進&KR0145;之計不知吾子將何𫠦逃罪焉縦吾子限以學¶
海峻以文府堅以詩壘整筆陣以前與吾義師抗正¶
煩腰間之箭重射魯連之書也若曰堅守力盡乃降¶
謝罪扵轅門之下將唯命是聴俾介忠胄信之士干¶
<pb:KR4d0464_SBCK_035-20b>¶
仁櫓義之師尽&KR0145;𫠦有稇載而歸以貽執事羞固非¶
𫠦願也惟吾子詳擇焉嘿齋主人頓首白¶
　　　　荅周南樂書¶
惲再拜白來書承勉以割爱𦤺夀為喻雅意甚佳然¶
僕近六旬已來老病相仍百念&KR0069;冷何止此一事爾¶
至云情之過差似未相悉也且老妻推自結髮迄今¶
與相生活者四十餘年内助之力既勤孔多一旦决去¶
即漠然若無𫠦係豈人情也㢤故非夫之慟有不期¶
然而然者如&KR0085;下𫠦喻是耄嗟者既非鼔𦈢者為是¶
恐三極之間人倫大𦤺造端之理未易可輕也兼聖¶
人垂世以近情為貴静言来章殆以無情者為髙而¶
不及者亦未為下也無乃泛應不相𨵿之論㢤此說一¶
<pb:KR4d0464_SBCK_035-21a>¶
行又佀夫&KR0085;下平日扵吾老嫂䖍楽尔之懐絶藐然¶
也其如諸餘何相頋偕老方以道業相規之不睱忽¶
辱以風花為貺不幾扵當悲而歌哀樂失𫠦乎且風¶
花之愛盖少年&KR0111;念不圗吾友老大尚未厭斁情之¶
𫠦鍾果孰多焉臨帋信笔不&KR0116;喋喋如此幸併為一¶
嘻也耒索㕔事題扁䓁書不䘏拙悪勉為作去未中¶
尚民社自愛惲再拜白¶
　　　　與子&KR0004;中丞書為長子慰釋¶
惲再拜白聞吾友以季子之䘮情之𫠦鍾時雖易有¶
未克遽巳者切恐重傷天和且緩勿藥之喜欲有陳¶
慰以目疾故敢奉書以寓其說夫事機臨衆淂𫠦䖏¶
為難憂患切身䖏之者尤不易也何則盖驗吾平時¶
<pb:KR4d0464_SBCK_035-21b>¶
存養㝎力為何如耳死䘮固己大矣然有常有変父¶
之扵子以愛為主子之扵父以顧養為先傷其愛莫¶
逆扵父送其子雖為戚僅朞畧無弗忍過隆之礼豈¶
養老送終人子之順事其或失養自夭者豈惟不順¶
是亦門庭之孽也徃年寗人程氏丧其佳児(程氏名/和其子)¶
(翰聰明有文/卒及年二十)&KR0152;而過市匪朝伊夕竟以哀而𢦤其生¶
識者譏之盖以理哀之情之正以事而哀則情之私¶
也自今觀之使程氏不死其子而𫠦圖稱遂其後事¶
蹉跌大有過扵夭閼之痛者向使程知幾先見何有¶
扵事哀而殞其生者㢤乃知禍福𠋣伏未可以向謀¶
為淂一旦遽失&KR0186;以永傷為&KR0573;也古稱聖與賢者為¶
䏻以禮制心以義制事䖏平中而無過不及之差然¶
<pb:KR4d0464_SBCK_035-22a>¶
哀之扵情固為不細發欲中莭聖不吾法吾何𫠦揆¶
㢤昔伯魚之死宣父不以弗忍易事而徒以隆其䘮¶
有以見適扵中而不敢越也然&KR0152;子淵従者曰子慟¶
矣兹盖痛其道無𫠦属也子者一已之至惰道者天¶
下後世之𫠦公共也故扵仲由發無已之責在子鯉¶
有過甚之嘻又傳曰君子𫠦履小人𫠦視巨室之𫠦¶
慕一&KR0038;慕之古人當其無可柰何則安之念夫一身¶
之重而以衆人之𫠦視而慕者為慮其扵私&KR0104;故有¶
不遑專䘏者兼盛衰吉㐫循環迭至吾之㝎力正在¶
順受而已况氣之為孽理之不順者㢤甞以子夏䘮¶
子&KR0152;而(至/失)其明曽子數之以為過後人鍳之以為懲¶
嗚呼在聖門之徒猶未免(溺於/所愛)矧餘人㢤要之䏻截¶
<pb:KR4d0464_SBCK_035-22b>¶
然剛制納諸中而不失其正有以義割愛而已故延¶
陵季子其子死於嬴愽之間&KR0221;還三號揜坎而即去¶
曰骨肉㱕扵土魂氣無不之也意者父子雖天性而¶
脩短亦命也觀其𫠦䖏儉而有度哀而有莭可謂逹¶
生死之變酌古今之冝適恩義之中而存後世乆逺¶
之慮者矣故孔子嘆其合扵禮而賢之此無他䏻以¶
義制恩也今吾友沉潜剛克明理而逹變脩其身而¶
齊扵家刑扵家而逹扵人者也僕尚何言然一身之¶
重存養之功逆順之理適中之義尤當以延𨹧之心¶
為心以西河之過為戒而為後耒乆逺之慮者乃𫠦¶
以望扵閤下也惟髙明亮之信筆為言不罪踈拙惲¶
再拜白¶
<pb:KR4d0464_SBCK_035-23a>¶
　　　　謝張詹丞書¶
六月日中議大夫治書侍御史王惲頓首再拜奉書¶
于詹丞相公閤下昔韓昌&KR0058;以聲光未白屢用文章¶
投獻知已若扵汴則售董公旹扵徐則撼張公建封¶
在朝廷則&KR0145;知扵宰相度予甞讀其書想其人何激¶
&KR0045;&KR0108;發鋭扵進而希當世之用㢤盖欲遇夫大人君¶
子假其休光餘烈以斯文効用將托扵不朽故也惲¶
猥厠士行役志扵簡編者有年于兹縁技之痒時&KR0269;¶
辭自喜亦欲效用扵世受知扵大人君子之門且驗¶
夫平日勉行之素徘&KR0422;四顧曽不&KR0014;就其知遇之願¶
者亦有年矣側聞閤下以明亮之姿操特逹之用推¶
賢薦士持衆羙効扵上以端宫府之望孜孜焉惟恐¶
<pb:KR4d0464_SBCK_035-23b>¶
片善或遺一士之倀倀而去也切自喜幸今■重華¶
継明群彦周列兹非求知効用之時邪故奉書上進¶
断不自疑竟承閤下不以愚䟽見鄙周旋𤰅至俾峩¶
冠而前顒對¶
麾仗𦤺有西池非常之遇豈惟身都顕異抑為吾道¶
中外之光其知遇之幸何董張裴晋公之倫可淂而¶
比儗者哉自是而後足跡踵扵門墻者數矣未嘗不¶
顧盻剪拂使之增蕐當時葵藿微誠睠焉孰無然不¶
敢有一毫過覬上凂左右者以本然之分固在尚何¶
他覦而自取貪冐無厭之譏乎閤下才識明亮固雖逺¶
計不忘此時之愚也既而行止靡定淹延茫洋莫知其¶
然進退維谷之間寔有出扵無&KR0147;頼者不知扵已託¶
<pb:KR4d0464_SBCK_035-24a>¶
是自䟽也因不自揆庶藉休燠(少/熈)寒谷之凛又使遇¶
知明時之奉庸有以将之也故伸鳴執事有不嫌扵¶
屑屑者况聞省録不忘又有過扵前日顧盻剪拂之¶
厚叙别之際欲&KR0018;愧伸感且謝其不敏復恐倉卒共¶
辝重淂罪扵左右用是不果扵披露也違離已来夙¶
夜慨嘆至千今而(有/不)遑安者何則言不&KR0167;于後進不¶
保其徃此最君子之𫠦深病在閤下固已融而不留¶
而惲也不知量之慊若&KR0167;徃而不咎又恐貽自棄自¶
絶之悔将何以復登中護之堂接君子之清光庶幾¶
不腐之意者乎敢布愚𠂻惟君侯詳恕之惲再拜白¶
　　議¶
　　　　貢舉議¶
<pb:KR4d0464_SBCK_035-24b>¶
貢舉人林肇自唐虞而法𤰅扵周漢興迺用孝廉秀¶
才等科䇿以經術時務以州(郡/大)小限其&KR0010;貢之数以¶
賞罰責長吏極其人材之精猶古貢士法也厯魏至¶
扵後周中間因時更革固為不一要之不出漢制之¶
舊迨隋始設進士科目試以程文時势好尚有不淂¶
不然者至唐有明經進士等科既明一經復試程文¶
對䇿中者雖鮮號稱淂人至有龍虎将相之目其明¶
經立法敷淺易扵耴中當時亦不甚重又别設制科¶
以待天下非常之士故前宋易明經為經義其賦義¶
法度嚴𤰅攷較公當至亡金極矣後世有不可廢者¶
然論程文者謂學出剽&KR0060;不根經史又士子投牒自¶
售行誼蔑聞㢘恥道䘮甚非三代貢士之法伏遇¶
<pb:KR4d0464_SBCK_035-25a>¶
聖天子臨御之&KR0004;方継軆守文以設科&KR0145;士為切若¶
止用¶
先皇帝已定格法與時適冝可舉而行如邁隆前代¶
創為新制可不詳思揣其本未酌古今而論之惟古¶
貢士率從學而出後世不詢經行徒採虚譽因循薦¶
舉狃為私恩不顧公道此最不可者也莫若&KR0145;唐楊¶
綰宋朱熹䓁議叅而用之可行扵今綰之法曰令州¶
郡察其孝友信義而通經學者州府試通𫠦習經業¶
貢扵禮部問經義十條對時務䇿三道皆通為上第¶
其經義通八䇿通二爲中第其論語孝經孟子兼爲¶
一經熹之議曰分諸經史如易詩書周礼二戴礼經¶
春秋三傳各為一科将大學中庸論孟分為四科並¶
<pb:KR4d0464_SBCK_035-25b>¶
附巳上大經逐年通試及廷試對䇿兼用經史断以¶
已意以明時務得失愚謂為今之計冝先選教官定¶
以明經史為𫠦習科目以州郡大小限其生徒㨂俊¶
秀無玷汚者充貟数以生徒貟数限&KR0010;貢人数期以¶
&KR0010;月使尽修習之道然後州郡官察行攷學極其精¶
當貢扵禮部經試經義作一場史試議論作一場(題/目)¶
(止於三/史内出)廷試䇿兼用經史断以已意以明時務如是¶
則士無不通之經不習之史進退用舎一出扵學既¶
復古道且革累世虚文妄舉之弊必収實學適用之¶
效豈不偉哉外據詩賦立科既乆習之者衆亦不冝¶
驟停經史實學既盛彼自絀矣翰林學士王惲謹議¶
秋澗先生大全文集卷苐三十五¶
