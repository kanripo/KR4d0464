# -*- mode: mandoku-view -*-
#+TITLE: 秋澗集
#+DATE: 2015-09-23 10:26:11
#+PROPERTY: JUAN 78


七十<md:KR4d0464_SBCK_078-1a>¶八¶
　　　　　　　　　　　　元　王惲　撰
　　　進呈承華事略牋¶
臣惲謹言伏以學止虚文在明時而何補士傳民語¶恐
小道之可觀俯瀝愚衷仰陳瞽頌臣誠惶誠恐叩¶頭叩
頭恭惟¶皇太子殿下温文海潤¶孝敬日暉方¶丕承天序
之時有歴試諸難之¶命事統殆萬㡬之廣¶君門邈千里
<pb:KR4d0464_WYG_078-1b>
之遥雖¶叡足以有臨¶明足以繼照<md:KR4d0464_SBCK_078-1b>¶仁足以及物¶智足以
周知復¶多識於前言乃益隆於¶孝治謹採¶儲闈之事要
庶㡬賈傅之遺規倘賜¶乙觀豈勝至幸波洋¶少海固不
擇於細流¶德表華箴竊效持於衆美臣惲今所纂集名
曰承華¶事略凡廿篇釐為六卷謹奉牋投進冒凟¶嚴威
無任激切屏營之至臣惲誠惶誠恐叩頭叩頭¶謹言¶至
元十八年十二月日朝列大夫燕南河北道提刑按察
副使臣王惲進<md:KR4d0464_SBCK_078-2a>¶承華事略序¶臣惲嘗讀文王世子賈誼
<pb:KR4d0464_WYG_078-2a>
保傅篇二者教養太子之¶方盡矣第去古逾逺其典禮
有不復行於今者又伏念¶殿下春秋鼎盛以¶天挺英叡
之資復有不待學焉而後能者故臣愚慮¶敢述其切時
近用可舉於今庶有補於來者著而為¶篇然事有先後
必循序而進竊謂孝者德之本也唯¶天子之孝以寧親
敷教為大故首之以廣孝愛者孝¶所生也惟孝友於兄
弟故繼之以立愛孝愛既立亟¶當正者國之本也故繼
之以端本本雖端非學無以¶成其德故繼之以進學學
<pb:KR4d0464_WYG_078-2b>
不無異端之害故以擇術¶謹習次之教尊德成必取正
於官非聽政無以驗諸<md:KR4d0464_SBCK_078-2b>¶用非達聰無以周其知故方其
聽政即以達聰繼之¶國政之外兵戎為重故以撫軍次
之軍國事殷繁舉措¶之間恐涉僭悞故以明分次之文武
並用長久之術¶故繼之曰崇文尚文之實親賢為本然
不可不辨其¶邪正故親賢後繼之曰去邪正人之言無
匪𢎞益故¶繼之曰納誨雖聖人不能無過諌而能改善
莫大焉¶故先以親之㡬諌次以已之從諌思互為儆省
<pb:KR4d0464_WYG_078-3a>
爾至¶若仁民愛物非德澤何以加故預之以推恩德加
於¶民而儉約逸豫居上者尤所當尚戒天下之事無大¶
小官得人則治故以審官終之自廣孝至審官凡二¶十
篇釐為六卷篇有圖俾見古人當時事蹟之偉後¶有說
以致愚慮循序近用之義且易於按觀焉題之<md:KR4d0464_SBCK_078-3a>¶曰¶承華
事略臣不自揆㳙埃之㣲何足以益崇深之¶海嶽猥以
惓惓愚誠庶千慮一得或可仰裨¶儲闈萬分之一蓋臣
素願也臣王惲謹序<md:KR4d0464_SBCK_078-3b>¶
<pb:KR4d0464_WYG_078-3b>
　　承華事略目録¶
　　　第一卷¶
　　　　廣孝　　　　　　立愛
　　　　端本¶
　　　第二卷¶
　　　　進學　　　　　　擇術
　　　　謹習¶
　　　第三卷
<pb:KR4d0464_WYG_078-4a>
　　　　聽政　　　　　　達聰
　　　　撫軍¶　　　　　　明分¶
　　　第四卷¶
　　　　崇儒　　　　　　親賢
　　　　去邪¶　　　　　　納誨¶
　　　第五卷<md:KR4d0464_SBCK_078-4a>¶　　　　㡬諫　　　　　　從諫
　　　　推恩
<pb:KR4d0464_WYG_078-4b>
　　　第六卷¶
　　　　尚儉　　　　　戒逸
　　　　審官<md:KR4d0464_SBCK_078-4b>¶　　承華事略卷第一¶
　　　廣孝¶
禮記文王世子篇曰文王之為世子朝於王季日三¶雞
初鳴而至於寢門外問内臣曰今日安否内臣曰¶安文
王乃喜及日中又至亦如之及暮又至亦如之¶食上必
<pb:KR4d0464_WYG_078-5a>
在視寒煖之節食下問所膳命膳宰曰末有¶原(末無也/原再也)
(無令使先進之物/再進恐臭味惡也)應曰諾然後退武王帥¶而行之不敢
有加¶
唐𤣥宗開元二年宴京師侍老於内殿八十至九十¶者
版授賜爵及几杖粟帛有差給一子侍婦人亦如¶之其
孝子順孫終身勿事征防兵父母年七十者遣¶還民天
寳十三載詔天下家藏孝經<md:KR4d0464_SBCK_078-5a>¶　臣惲伏聞¶殿下天粹元良日隆純孝其問安視膳於
<pb:KR4d0464_WYG_078-5b>
　兩宫之間與古契者多矣然於¶君父之孝復有當廣
　之者如承顔順志俾¶聖躬寧於上庶事康於下乃臣
　子孝敬之至故揚¶子孝至篇云孝莫大於寧神(謂尊/祖考)
　(安神/靈也)寧神莫大¶於寧親終於四表之懽心如唐之賜
　爵給帛孝子¶勿事征防親年及者還民及詔天下家
　藏孝經有¶三王四代養老之遺風焉豈非德加百姓
　四表之¶懽心者乎惟¶殿下詳覽益廣至德¶
　　　立愛<md:KR4d0464_SBCK_078-5b>¶
<pb:KR4d0464_WYG_078-6a>
書伊訓曰今王嗣厥德罔不在初立愛惟親立敬惟¶長
始于家邦終于四海¶
後漢和帝為太子時特親愛兄清河王慶入則共室¶出
則同輿及即位待慶尤渥慶或時不安帝朝夕問¶饑進
膳所以垂意甚備¶
唐睿宗諸子傳曰𤣥宗為太子嘗製大衾長枕將與¶諸
王共之睿宗知喜甚及先天後盡以隆慶舊邸為¶興慶
宫天子於宫西南置樓其西曰花萼相輝之樓¶南曰勤
<pb:KR4d0464_WYG_078-6b>
政務本之樓帝時時登之聞諸王作樂必亟¶召升樓與
同榻坐或就幸第賦詩燕嬉賜金帛侑歡¶世謂天子友
悌古無有者時有鶺鴒千數集麟德殿¶廷樹翔棲浹日
長史魏光乗作頌以為天子友悌之<md:KR4d0464_SBCK_078-6a>¶祥¶
　臣惲竊惟父子存乎天性兄弟謂之彛倫友愛親¶睦
　人心之良德也孔子曰惟孝友于兄弟施於有¶政兹
　蓋言常人以一身齊治尚先悌於兄長故能施¶于政
　事矧國之¶儲貳家有四海者歟異時將以立愛立敬
<pb:KR4d0464_WYG_078-7a>
　睦九族¶建宗親使維藩維城之勢屏翰王室措天下
　於磐¶石之安不以友愛為本可乎故伊尹於太甲嗣
　位¶之初不遑它務首以愛敬為訓太甲竟能悔過思¶
　庸(言思念/常道也)復為殷之賢君唐明皇以一念深至致¶開
　元雍熈之化兹非前世之明效歟¶
　　　端本<md:KR4d0464_SBCK_078-6b>¶尚書太甲下伊尹訓太甲曰一人元良萬邦以貞¶
唐燕王忠傳許敬宗曰本正則萬事治太子者國之¶本
<pb:KR4d0464_WYG_078-7b>
也¶
魏元忠傳袁楚客曰夫安天下者先正其本本正則¶天
下固國之興衰係焉¶
　臣惲謹按孟軻氏曰天下之本在國國之本在家¶家
　之本在身人君者天下之表則故以一身為天¶下之
　本¶太子者國之儲副天命所係屬人心所歸向是本¶
　正則國正國正則百官正百官正則逺邇莫敢不¶一
　於正故伊尹之訓太甲正謂此也且政者正也¶以正
<pb:KR4d0464_WYG_078-8a>
　而正不正者也今<md:KR4d0464_SBCK_078-7a>¶殿下方開物成務作貞萬邦思取
　法於正者非一¶而端本澄源其可後哉¶
　　<md:KR4d0464_SBCK_078-7b>¶承華事略卷第二¶
　　　進學¶
昔殷髙宗為王子時問學于甘盤及厥德罔顯得傅¶說
而告之曰爾惟訓于朕志說曰王人求多聞時惟¶建事
學于古訓乃有獲事不師古以克永世匪說攸¶聞又曰
念終始典于學厥德脩罔覺髙宗承說之教¶至四海咸
<pb:KR4d0464_WYG_078-8b>
仰其德¶
漢顯宗立為皇子師事博士桓榮學通尚書令榮止¶宿
宫中積五年榮上疏云太子以聰睿之姿明達經¶義觀
覽古今儲君副主莫能専精博學若此者也斯¶誠國家
福祐天下幸甚¶
　臣惲觀自古人君雖秉聰敏睿哲之資必由學以<md:KR4d0464_SBCK_078-8a>¶成
　其德者蓋所以究聖政明新之理以正其心術¶通古
　今治亂之源以増其智慮使聖益聖明益明¶雖比隆
<pb:KR4d0464_WYG_078-9a>
　唐虞無難且如射方學書一藝也非習焉¶尚不能造
　其妙况治國平天下之道哉故傅說告¶髙宗使終始
　常在于學既無間斷則德之所修有¶不期然而然者
　此之謂也伏聞¶殿下屢召儒臣講肄經史進進不已
　非惟緝熈光¶明抑以仰副¶聖上訓學之意為國福祐
　豈不偉哉¶
　　　擇術¶
晉元帝立子紀為太子帝好刑名家以韓非子賜太¶子
<pb:KR4d0464_WYG_078-9b>
&KR0067;亮諫曰申韓刻薄傷化不足留聖心太子納之<md:KR4d0464_SBCK_078-8b>¶(太子/是為)
(晉明/帝)¶
　臣惲按申韓之學非惟刻薄而已且導人君以驕¶淫
　放恣李斯嘗以誤二世矣豈可以教¶儲貳者邪庾亮
　雖清談之徒然斯言則有益於世¶故取焉¶
　　　謹習¶
漢景帝太子徹聰明有智術好詩書善史𨽻時竇太¶后
尚黃老言令太子諸王通讀之太子獨能解其意¶而心
<pb:KR4d0464_WYG_078-10a>
弗好也毎還宫取儒書名法之術習讀之及初¶立即能
表章六經罷黜百家舉用俊茂與之立功至¶號令文章
煥焉可述¶
元帝贊曰元帝多材藝善史書鼓琴瑟吹洞簫自度<md:KR4d0464_SBCK_078-9a>¶曲
被歌聲分刌節度窮極幻渺及即位牽制文義優¶㳺不
斷孝宣之業衰焉¶
　臣惲謹按保傅篇陳教太子首以所習為言蓋謂¶性
　相近習相逺也且常人所習或違逺善性猶云¶不可
<pb:KR4d0464_WYG_078-10b>
　况生長深宫極於富貴者可不慎歟如武帝¶之黜百
　家尚儒術尊先王之道知所統守容受直¶言好賢不
　倦正由謹其所習於初故也逮其孫孝¶元習音曲為
　樂至牽制優㳺不果於斷二君之用¶心賢否可不鑒
　哉然仁孝禮義詩書射御乃所習¶之正也今¶殿下仁
　孝恭謹聞於中外在移養嗣德之初能所¶習皆正無
　一念不謹臣知雖放心快已之事日陳<md:KR4d0464_SBCK_078-9b>¶於前不能奪
　已成之習已定之心矣如此其於守成¶持&KR0313;何有
<pb:KR4d0464_WYG_078-11a>
　　<md:KR4d0464_SBCK_078-11a>¶承華事略卷第三¶
　　　聽政¶
元魏太武帝燾少聰眀大度既立為太子明元帝詔¶臨
朝為國副主以長孫嵩宿德舊臣歴事四世功存¶社稷
奚斤辯捷智謀名聞遐邇安同曉解俗情明練¶於事為
左輔坐東廂西面以崔浩博聞強識精察天¶文穆觀達
政要識悟㫖趣丘堆在公専謹為右弼坐¶西廂東面百
官總已以聽帝時隠而窺之聽其¶啟沃大恱謂侍臣曰
<pb:KR4d0464_WYG_078-11b>
以此六人輔相太子吾與汝曹巡行¶四境伐叛柔服足
以得志於天下矣羣臣時奏所疑¶帝曰當決之汝曹國
主也¶
　臣惲觀歴代明君皆令<md:KR4d0464_SBCK_078-11b>¶儲貳監國政者正欲移養君
　體厭服臣下審明治¶道熟知民事為務猶¶聖上今日
　之付¶殿下豈特使經理機務習熟節目者哉然政之
　紀¶綱不過審慎官爵勤䘏民隠明信賞罰至公無私¶
　而已所謂審官慎賢使能與我圖治也所謂恤民¶輕
<pb:KR4d0464_WYG_078-12a>
　徭薄賦以厚民生也所謂明信賞罰使功罪允¶當聞
　者恱服也誠能如此雖堯舜之治不是過也¶惟¶殿下
　留神省察¶
　　　達聰¶
唐太宗問魏徵為君何道而明何失而闇徵曰君所<md:KR4d0464_SBCK_078-12a>¶以
明兼聽也所以闇偏信也堯舜氏闢四門明四目¶達四
聰(闢四門者闢四方之門廣致衆賢明四目達四/聰者謂廣我之視聽於四方使天下無壅¶塞也)雖有
共鯀不能塞也静言庸違不能惑也故曰君¶能兼聽則
<pb:KR4d0464_WYG_078-12b>
姦人不得壅蔽而下情通矣¶
　臣惲謹按尚書舜典曰闢四門明四目達四聰蓋¶人
　君居九重之深所聞所見者不過左右前後之¶事此
　舜之所以達聰也故逺聽於忠良者則聞所¶未聞偏
　聴於左右者則事多欺蔽伏惟¶殿下方毓德春宫重
　光華夏於圖治有為之初達¶聰廣聽似為急務又傳
　曰審所以聽言受事則下¶不欺蔽矣如中統元年許
　諸人陳言亦達聰之一¶端也<md:KR4d0464_SBCK_078-12b>¶
<pb:KR4d0464_WYG_078-13a>
　　　撫軍¶
春秋閔公二年左氏傳曰晉侯使太子申生伐東山¶皋
落氏里克諫曰太子奉冢祀社稷粢盛以朝夕視¶君膳
者也故曰冢子君行則守有守則從從曰撫軍¶守曰監
國古之制也¶
西漢髙帝紀帝征淮南王布乃發上郡隴西車騎巴¶蜀
材官及中衛卒三萬人令太子監撫闗中¶
唐順宗為皇太子德宗幸奉天太子嘗親執弓矢率¶軍
<pb:KR4d0464_WYG_078-13b>
後先導衛及戒嚴朝夕巡城傳宣撫慰督勵戰士¶故感
激奮發氣益百倍¶
　臣惲竊見¶聖上往年詔<md:KR4d0464_SBCK_078-13a>¶殿下領樞宻院事正古昔撫
　軍制也毎嵗¶車駕巡幸兩都以萬乗之富六軍之衆
　如大獵以¶軍律驅馳宿衛按羽林環布¶殿下躬行扈
　從所當齊整軍容撫慰將士使逺忘¶跋渉之勞日聞
　歌舞之樂¶天仗所臨宵嚴晝肅致¶鑾輅清寧省方之
　外無他¶軫慮誠臣子起居之大節也至於樞府軍務
<pb:KR4d0464_WYG_078-14a>
　比之¶先日尤宜仰留¶睿筭迺天下安不忘武備之義也¶
　　　明分¶
西漢成帝紀曰帝為太子寛博謹審初居桂宫上嘗<md:KR4d0464_SBCK_078-13b>¶急
召太子出龍樓門不敢絶駞道上遲之問其故以¶狀對
上大恱乃著令太子得絶駞道云¶
唐肅宗紀曰初立為皇太子有司行冊禮其儀有中¶嚴
外辦其服絳紗太子曰此天子禮也乃下公卿議¶蕭嵩
等請改外辦為外備絳紗衣為朱明服乃從之
<pb:KR4d0464_WYG_078-14b>
　臣惲曰甚矣名分之不可不明也何謂名公卿大¶夫
　是也何謂分君臣上下是也一或不正何止動¶生悔
　吝且有事與言不順之忒矧¶太子正名辨分者也使
　天下明知¶儲副有尊君卑臣之德異日撫臨萬邦安
　有千名¶犯分事與言不順者哉如漢成之出龍樓門
　而不絶¶駞道肅宗之易絳紗而改服朱明誠可以為
　後王<md:KR4d0464_SBCK_078-14a>¶之法云¶
　¶秋澗集卷七十八<md:KR4d0464_SBCK_078-14b>¶<md:KR4d0464_SBCK_079-1a>¶
<pb:KR4d0464_WYG_079-1a>
欽定四庫全書
　秋澗集卷
