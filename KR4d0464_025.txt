# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:32.836296
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB04n0470-025秋澗先生大全文集-卷第二十五.
<pb:KR4d0464_SBCK_025-1a>¶
秋澗先生大全文集卷第二十五¶
　七言絶句¶
　　　　五年夏四月𦍤日即事¶
朝衣絺綌暮綿裘氣運和天不自由吹損緑隂風不¶
定晚来庭院似&KR0055;秋¶
　　　　贈周幹臣¶
槐府潭潭吏隠周青衫&KR0016;馬亦風流入門休問生涯¶
事讀罷離騷待菊秋¶
　　　　題風雨廽舟圖¶
江雨江煙萬里秋㡬年汗澷事長遊憐君巳落風波¶
裏只&KR0178;廻舟不自由¶
　　　　題王武子觀馬圗¶
<pb:KR4d0464_SBCK_025-1b>¶
玉華吹散滿身雲掣電追風隠駿奔好尚秪誇毛骨¶
異不思戎馬在東門¶
　　　　題李伯時所𦘕開元御馬圗¶
閱武驪山是近游霜蹄蹴踏厭長楸料應扈從東封¶
了一片雲煙赤岸秋¶
　　　　題山堂㑹琴圖¶
静夜山堂萬&KR0284;沉抱琴來㵼古人心箇中真趣知誰¶
㑹門外松風是賞音¶
聖賢思治先琴事子賤為&KR0022;舜阜民莫訝松軒来㑹¶
數要從心&KR0204;起經綸¶
　　　　&KR0009;潞尹侯伯禄¶
分携不及都門别情話長懐五夜灯蘭省未妨虛儉¶
<pb:KR4d0464_SBCK_025-2a>¶
幕郡人争喜識黄丞¶
太行絶頂潞州城竹馬児童遠見迎聞&KR0003;下車公事¶
簡不勞衙皷報新聲¶
　　　　題李伯時畫支遁觀馬圖¶
晋人大槩尚虗談外物遷移等徇貪千丈神光渠自¶
有&KR0077;將風駿馬中&KR0406;¶
　　　　金城店¶
麻葉翻風稲映畦道邊垂桞䕃横溪一竿青斾誰家¶
酒金店東頭野彴西¶
　　　　金城懷古¶
典午能延邂逅生柘弓銀研未志情較量成済揮戈¶
𢡖天道中還固未平¶
<pb:KR4d0464_SBCK_025-2b>¶
　　　　絳陽道中¶
山自南来两翼開汾崗横亘隔金䑓伯宗驅傳無&KR0127;¶
去聴取輿人論絳災¶
　　　　絳州公&KR0492;即事¶
終朝㩀桉訊纍囚日暗風凄動&KR0294;幽草暗池荒人不¶
見絳紗灯影看懸流¶
河東池館絳園優才守豪王樂讌游㒷　不¶
見斛王祠畔暮山稠¶
挈鷺提鷗次第開碧圍丹障鎻重䑓　焦¶
土却似汚宫為世哀¶
樊守文章世已驚冨公遺愛¶
水假借群蛙徹夜鳴¶
<pb:KR4d0464_SBCK_025-3a>¶
皷水西來竇北墉絳園形勝日增雄依稀&KR0853;盡接臺¶
影猶在瑶翻碧㶑中¶
水聲激激枕邊來卧看偪池碧鑑&KR0271;三尺短碑樊記¶
在苦無多意發雄猜¶
莽望黄原𫝑玦天驚驂南走削孤巔東䑓何限消沉¶
意目送汾流落日邊¶
　　　　讀絳陽園池記¶
樊守文章未易窺艱深冝&KR0013;後人譏一言能盡興衰¶
理愛煞當年李格非¶
周孔文章載道輈定刪元自典謨留不知魁紀操觚¶
意地絶天通孰與儔¶
　　　　題斛津王廟壁¶
<pb:KR4d0464_SBCK_025-3b>¶
玉璧威騰&KR0077;日戈飛摇其尞伯升&KR0084;須知地下坡陀¶
血氣壓南山翠不磨¶
祝融堆廩表韓公神理雖冥正可通自愧不求來折¶
獄亦䝉隂相誘愚衷¶
　　　　過絳州北哺饑坂(蓋晉趙宣子飯靈輙處/也應有祠屋今廢)¶
釣采蕐名丗有人微勞髙擬泰山勲此心報徳誠堪¶
尚事了身名兩不聞¶
血&KR0079;&KR0729;牙白晝寒挾輪來脱趙卿艱悠悠鶴蓋隂中¶
子髙揖清風恐厚顔¶
晋國平時有殍夫趙宣為政果何如哺饑坂下重回¶
首一飯酬恩寔豈予¶
　　　　題夏當務壁¶
<pb:KR4d0464_SBCK_025-4a>¶
村落人家&KR0808;比稠平時分水細爲籌朝来一雨郊原¶
足門外長溝滿意流¶
　　　　龍祠禱雨¶
中岸烏紗角半摧馬蹄泥滑晚相催郡人莫訝麻衣¶
濕適自龍祠禱雨廽¶
　　　　禱雨龍祠訪張緫判不遇因題其壁¶
甲第分携半月餘逺廽相過得湏&KR0119;松隂滿院溪流¶
碧辜&KR0018;臨風一捋&KR0161;¶
　　　　登白雲樓¶
百日區區簿領間白雲樓閣幾慿欄秋來致有西山¶
爽兩度還容拄笏看¶
山沉雲髙暑退&KR0004;簟文如水葛衣䟽邇來郡府無多¶
<pb:KR4d0464_SBCK_025-4b>¶
事卧對西山把性書¶
　　　　贈墨卿秦得真¶
壯心零落羽林槍老劑玄圭入退藏爲報鳯池池上¶
客不應神品擅潘張¶
麝團小印栁枝龍不减唐人入&KR0238;工留得玉堂揮翰¶
日桂香欄檻聽松風(聽一作泛)¶
　　　　秋望¶
客窓十日雨聲中雲影朝來綻碧空不上西摟能幾¶
日滿城黄葉動西風¶
　　　　題子猷山隂圗¶
閉門一雪天地白乗興即上山隂船愛煞此君真率¶
意至今人境兩脩然¶
<pb:KR4d0464_SBCK_025-5a>¶
　　　　自嘲¶
踏月聞鷄出郡齋逐　撾皷放尚來盤盤三晋河山¶
地兵賦民情使汝諧¶
　　　　自壽¶
二年岱頂冨竒觀今歳姑山對霧鬟𥬇拂巖華指歸¶
路黄塵深䖏是人間¶
　　　　待旦軒假寐而作¶
待旦軒虛曙色分瓦爐㷑煖有餘薰細思曰用無多¶
事一静能消萬有紛¶
　　　　題永安刁氏别墅壁¶
一川百頃數家村&KR0232;嶺重崗擁澗垠樹藝自勤民自¶
儉勸民冠蓋不湏頻¶
<pb:KR4d0464_SBCK_025-5b>¶
南崖刻畫似城闉北𫝑耕桑聚落匀所願廟堂論至¶
理萬方風俗再還醇¶
　　　　聚逺亭(刁氏别墅)¶
壁間題示墨猶新聚逺軒中入幕賔還喜晋人風土¶
舊一村名姓似朱陳¶
　　　　英武王馬燧廟¶
西平英氣凜如生千古旌忠勒御名過客賦詩增感¶
激北風原上皷&KR0911;聲¶
奔䲔吹浪盪蒲津堂上竒兵筭已神老賊垂降還赴¶
召比量先軫乃純臣¶
　　　　汾睢懷古三首¶
伸倪三面削蒼崖中擁汾睢寳氣開夾道老槐君莫¶
<pb:KR4d0464_SBCK_025-6a>¶
訝虬枝曾拂漢旗来¶
武皇誇大喜雄奇𪔂出汾隂恐事爲更著壽王相嫵¶
媚守經深見漢儒卑¶
東封泰岱西汾隂始自嬴劉好侈心只爲一非無所¶
格儘令方士出妖&KR0075;¶
　　　　過聞喜縣有懷元鼎故事(秦左邑/桐郷地)¶
窮兵無似漢皇雄六合爲家意未充一喜政能留故¶
事舞干終愧有虞風¶
　　　　過太寧宫¶
披雲臺晚野煙荒宫掖坊深半夕陽獨有太寜祠畔¶
土碧花猶自學宫粧¶
　　　　安邑道中¶
<pb:KR4d0464_SBCK_025-6b>¶
匡墻㷑火暮微茫樂&KR0010;人家半米糠漢至孝文才四¶
葉便能三萬里農桑¶
　　　　謁司馬温公墓¶
河山兩界夏西分孕秀鍾靈産異人可惜秉鈞&KR0138;八¶
月不教仁澤浸生民¶
嗚條山逺聳孤墳千古嵩髙仰甫申有意誕彌無實¶
用竟將新法遂諛臣¶
　　　　游棲嵓寺七絶¶
上盡雲間十二盤一枉松下散&KR0109;顔老僧近晚堅留¶
客争指西南見華山¶
河山形勝見栖嵓万壑秋聲度碧杉竒絶此遊還有¶
恨杖藜不到冷雲菴¶
<pb:KR4d0464_SBCK_025-7a>¶
翠嵓囬抱欎蒼官絶境軒横杳靄間老矣瑞峯(寺僧/名)¶
應健在護持長伴八龍閒¶
　宇文周末年大禁釋教有曇延師者遯隠北山乆¶
　之有樵叟日來聽經后師道成復有七人者來師¶
　問故曰余八人皆龍也其一已傳師教故余等亦¶
　來受戒¶
一徑縈䊸入杳冥望川亭逈夕陽明欲知眼界寛多¶
少放出秦川似掌平¶
層巖重𠋣尚斜陽山下風煙一漫蒼恨煞愛山王老¶
子不來同宿賛公房¶
暮煙遮断嶽蓮青低壓河流一線明巳被山靈嫌俗¶
駕更堪留榜彦倫名¶
<pb:KR4d0464_SBCK_025-7b>¶
安然乗馬到煙蘿一𥬇山間對鳥窠詩旬滿前拈不¶
得風煙還比石樓多得一作出¶
鐘聲出谷尚依依稳送詩人帶&KR0578;歸自𥬇野猿山鳥¶
性夜深幽夢到嵓扉¶
　　　　跋提刑王副使航海圖¶
天險無踰海與江得人一葦即能航懸知恢廓髙宗¶
志夢繞啇嵓夜月蒼¶
䲔翻鼉作大江流舟檝顚危咽棹謳忽展畫圖還自¶
悟當年風雨過封丘¶
　　　　遊普救寺¶
晚寺人歸憶㑹真夣雲花氣鎻窓春重簾不隔西廂¶
月一點香來是襪塵¶
<pb:KR4d0464_SBCK_025-8a>¶
　　　　讀破口先事跡¶
釋氏功夫向上尋一身歸寂雪山隂片言能脫盈城¶
命少似先公濟物心¶
　　　　贈舩蓬姚道人¶
一龕塊坐巳忘身陸海舡蓬别有春却為梨花枝上¶
雪等閒踏破緑苔茵¶
　　　　臨晉道中¶
野靈晴消滿道泥茫茫銀海際煙霏日斜信馬中條¶
北愛煞山光照客衣¶
　　　　春雪¶
小雪霏微不滿空亂穿庭樹舞春風餘威似掣調元¶
肘不與東皇擅化工¶
<pb:KR4d0464_SBCK_025-8b>¶
　　　　曵龜圖¶
馭說闌翻已自欺更堪身世兩相遺抱麟痛為東周¶
泣争遣宣尼不及時¶
　　　　公堂午吏散一首¶
吏散公庭日轉西蟻旋蜂閧静無時人無定志堂居¶
逺悄悄孤懷抵自知¶
　　　　清明后一日作¶
里巷春遊鬨鈿車午窓睡起日西斜閒書讀罷焚香¶
坐淡對一枝山杏花¶
卧數牎櫺對日曛一簾晴影弄游塵鄰墻幾片桃花¶
雨㸃破苔堦更可人¶
懊惱春悰困宿酲偶隨游子到溪亭多情幾行城南¶
<pb:KR4d0464_SBCK_025-9a>¶
栁三度春風見汝青¶
　　　　跋李提㸃和甫筠溪亭和甫開封人早年¶
　　　　應神童¶
碧鮮庭户玉琤琮影透踈簾翠幾重中有道人髙節¶
在青青&KR0004;不易秋冬¶
洗耳無煩近頴川虚心獨愛此君賢何時拄杖&KR0251;門¶
去讀罷離騷聽夜泉¶
　　　　題鄠縣簿雷損之景程齋詩卷¶
道統幾微孰継傳景程還得此君賢湏知二帝三王¶
事要似仁民愛物先¶
理窟名言嫓典墳發源伊洛見經綸千年鄠杜遺風¶
在更着雷卿継後塵¶
<pb:KR4d0464_SBCK_025-9b>¶
　　　　題田使者王泉垂釣圖¶
渭畋應未兆非熊底是胷蟠萬丈虹辦與澄湖三百¶
頃一絲斜裊緑楊風¶
　　　　挽平陽教授崔君度¶
心醉群經四十年老成身後見波瀾蒼&KR0765;一片姑山¶
月空照先生首蓿盤¶
　　　　孟浩然灞橋圖¶
金鑾消息逺相招雪滿吟鞍過灞橋處士本無經世¶
志強將詩句枉清朝¶
　　　　髙鳯漂麦圖¶
疾雷破柱雨翻盆甑墮何煩顧惜頻傥為把書都不¶
省先生應是太癡人¶
<pb:KR4d0464_SBCK_025-10a>¶
　　　　跋蘇武持節圗¶
使蕐徃返見交兵老我何甞繫重輕巳分横身膏草¶
野茂陵松柏夢秋声¶
君臣義合以忠持十九年間節可知邂逅論詩幾侮¶
玩區區才得典諸夷¶
兩行衰淚血霑&KR0109;一節醻恩北海深衛律有知慚即¶
死更來游&KR0003;此何心¶
　　　　慶趙汲古八秩之壽効樂天體¶
人生八十今極壽况復兒孫滿眼前汲古園中趙夫¶
子燕京城裏地行仙¶
摩挲金狄門前客精健𦒿英㑹裏人坐對天津橋畔¶
月池塘春草幾回新¶
<pb:KR4d0464_SBCK_025-10b>¶
崇慶&KR0004;年萦組綬至元八載享康寧人間八秩風流¶
事無似君家種徳馨¶
　　　　至元辛未&KR0010;八月十二日拉馬都事才卿¶
　　　　遊韓氏南荘歸効樂天軆得詩十絶皆書¶
　　　　目前所見&KR0116;信手拈來也¶
開門不問主人無幽鳥飛來應竹呼僮僕也知賓客¶
敬與奴白飯馬青蒭¶
吟鞭踏破緑苔堦自掛幽軒數菊栽半日杖藜横膝¶
坐絶勝前日醉歌來¶
浮雲冠蓋六街塵老盡朱顔白髪新嬴得身心兩閒¶
在水邊林下果何人¶
滿庭竹影鎻秋煙倒盡池蓮細菊斑墻外緑畦澆巳¶
<pb:KR4d0464_SBCK_025-11a>¶
　　　　影桔橰閒¶
　　　　淡忘機山鳥山花𥬇我癡萬事看來皆偶¶
　　間休遣丗人知¶
■臺凉吹晚留連樹繞崗囬自一川野菽未霜溪栁¶
■煙光輝是早秋天¶
■園松菊餘秋色趙氏林亭滿夕霏人自晚年便静¶
■毎來吟賞便忘歸¶
■雲煙樹事幽尋&KR0204;㸃平蕪起醉吟但使眼前無俗¶
■一杯時與野人斟¶
■墨淋漓字半斜枉將霜壁亂雲遮一杯先洗黄泥¶
■佀我閑情逺丗譁¶
蛙鳴水底強爲聲酒盡沙頭卧玉瓶我自近來無不¶
<pb:KR4d0464_SBCK_025-11b>¶
是白雲舒卷暮山青¶
　　　　裴晋公緑野探梅圖(息軒茟)¶
淮西平一兩河清緑野梅花照眼明霜鬢未容閒裏¶
老南枝消息要和羮¶
當年韓白兩辞人吟賞天教在相門邂逅有詩窮勝¶
事㝡怜踈影月黄昏¶
　　　　東臯八詠為趙參謀題¶
　　　　匏𤓰亭¶
君家匏𤓰盡罇&KR0212;金王雖良適用齊為報主人多釀¶
酒葫蘆從此大家題¶
　　　　李齋¶
人生知足一瓢多未老得間非幸何堪𥬇矯情揚子¶
<pb:KR4d0464_SBCK_025-12a>¶
㓜嗚嗚空縱醉時歌¶
　　　　東臯村¶
陽春門外望東臯三載相邀醉濁醪早晚洄溪溪上¶
路桃花紅雨滿漁舠¶
　　　　耘軒¶
草盛苗稀苦見侵荷鋤歸晚月生林湏知種豆南山¶
意雄有渊明識此心¶
　　　　遐&KR0026;臺¶
自&KR0003;無堪不出村一杯藜藿樂閒身就中不&KR0018;登臨¶
興滿眼青山是故人¶
　　　　清斯池¶
塵冠挂後無纓濯漁父從歌濁與清待與田家占水¶
<pb:KR4d0464_SBCK_025-12b>¶
旱年年池上耵蛙聲¶
　　　　流憇園¶
養素丘園趣已成斜陽林影看春耕手中三尺枯藤¶
杖不羡人間六印榮¶
　　　　歸雲臺¶
從龍致雨固油然巖壑歸飛意本閒况是東臯巳霑¶
足不妨來伴宿簷間¶
　　　　夣中又賦開元御馬圖¶
毛龍天降馭龍韜歴塊過都乃爾曹安得錦韉三萬¶
&KR0016;冷浮秋水下江臯¶
　　　　予寓舎前有所謂水官珠者客曰此即意¶
　　　　苡也因呼兒採實作詩以識之¶
<pb:KR4d0464_SBCK_025-13a>¶
堂前薏苡因人悟不處嫌疑信至言豈獨菲妻成貝¶
錦令人還憶伏波寃¶
　　　　讀開元雜事¶
水殿涼多暑氣微薰風華蕚正相輝争教明月梨花¶
院玉&KR0327;聲長到枕幃¶
興慶宫池景氣深薰然四海友于心譲皇篤愛情尤¶
切力爲君王辯八音¶
海棠紅綴棣華零樂裏西凉巳變聲㧾把大衾長枕¶
夢老天移魄入華清¶
　　　　歸志來圖¶
長沙勲業武侯忠劉宋規摹操懿雄虐熖儘烘寰宇¶
裂五株楊栁自春風¶
<pb:KR4d0464_SBCK_025-13b>¶
彭澤遺&KR0058;不幸何斜川魚鳥共婆娑先生踐迹髙千¶
古不似終南捷徑多¶
觧紱歸來百日強東籬松菊未全荒細觀歴贊髙賢¶
傳一岀頭來恨已長¶
　　　　煑茶¶
枯腸拍塞貯春雲洗盡&KR0349;煩六府昏山木䇿勲存夜¶
氣大河流潤下崑崙¶
胷中宿酒閧殘兵一椀澆來陣敵平濛頂淂仙疑𡚶¶
語月波千丈與詩清¶
瀟瀟風雪薄虚窓細貯搶旗煑夜缸&KR0002;論廓清真武¶
事一天幽思爲詩降¶
　　　　四皓圖¶
<pb:KR4d0464_SBCK_025-14a>¶
羽翼横飛四皓鴻楚歌悲絶趙王宫髙皇英睿啇顔¶
節俱墮留侯計畫中¶
萬古規摹一漢皇保全母后捨僝王啇山邂逅招園¶
綺出自留侯畏吕強¶
　　　　題楊息軒盤谷圖¶
石峪盤盤百畒蒿野㷑秋色淡林臯雄文一出潮陽¶
筆頓覺山人索價髙¶
　　　　関山秋霽圖¶
望京樓上晚凭欄長記居庸八月還一段紫㷑吟不¶
盡枉分秋色與南山¶
生平懷霽是&KR0004;心捲盡江山萬里隂十載夕佳亭上¶
客卷中還對玉千岑¶
<pb:KR4d0464_SBCK_025-14b>¶
　　　　甯戚叩角圖¶
舜授堯傳老不逢啇歌愁絶國門東小哉恨煞夷吾¶
器竟列齊桓五覇中¶
　　　　五王避暑圖¶
翠幄留香郁棣華紅雲縈暖鶺鴒沙豆萁不免陳思¶
嘆朱李寒泉是浪誇¶
　　　　蓮鳥窺魚圖¶
觜距&KR0004;非搏擊流翠香深處樂清幽游魚何限相吞¶
噬秪得臨風一瞪休¶
　　　　門帖子¶
廪食京華兩見春全家飽煖荷深恩自慚&KR0024;報應無¶
地夣到青蒲白獸尊¶
<pb:KR4d0464_SBCK_025-15a>¶
　　　　題𡊮安卧雪圖¶
曲突無煙雪擁𨵿引書髙卧自怡顔湏知四世三公¶
業不在人情冷煖間¶
突不煙黔雪擁扉一編犠易療朝飢火城莫漢沙堤¶
相論士當觀未遇時¶
窮巷無人與叩𨵿長安風雪一家寒挺然不為飢驅¶
去肯逐時人作熱官¶
　　　　題顯宗承華殿墨戯¶
大青小青兩龍種承華墨戯真天人春思欲見昇平¶
事立仗歸來不動塵¶
　　　　題東海徐白魚¶
㸃額雷燒不到渠相忘何必在江湖細吹藻荇𠑽饑¶
<pb:KR4d0464_SBCK_025-15b>¶
了两頷腥涎儘自濡¶
　　　　酹祭宋先生子缶六首¶
山立楊休七十春閒中今古醉中真傷心麗澤堂前¶
月空照先生漉酒巾¶
一代波瀾獨老成百年人物見耆英茂陵身後多遺¶
藁一賦梅花到廣平¶
我識空澄海印心生平游戯在禪林寳珠儘照青藜¶
杖雅韻先空緑綺琴¶
玉堂仙去渺翩翩冷落梅花樹下禪疇昔過庭言在¶
耳炷香傾酒大蘇前¶
水暎林亭竹映山四時風景樂天閒一從零落丘山¶
夣頓覺風光向客慳¶
<pb:KR4d0464_SBCK_025-16a>¶
酒榼詩筒白玉珂春風到處是行窩百年愛仰都人¶
士哀比羊曇淚更多¶
　　　　䟦龍陽枌𨼆圖¶
學窮象數别穿深又向龍陽得洗心前日小山叢桂¶
客不煩春草賦歸吟¶
　　　　承華殿墨戯圖¶
天廐雲屯八尺龍緫輸神駿付青宫細看絶電流雲¶
筆天寳諸王恐未工¶
主人愛馬憐神駿一骨千金十襲藏&KR0077;恐雷霆還下¶
取九重天上看龍&KR0750;¶
　　　　感寓¶
逢人驚問但慚然自信文渊老益堅來坐癡牀一千¶
<pb:KR4d0464_SBCK_025-16b>¶
日恰如無事草鞋禈¶
　　　　至元七年十月廿二日過順州與梁御史¶
　　　話金節侯剛忠王公子明死節事馬上為¶
　　　　賦此詩以吊州舊治唐歸順州見大暦五¶
　　　　年試太子洗馬鄭宣力所撰開元寺碑¶
雉堞蜿蜒隠塊城剛忠於此殁天兵千年英氣如生¶
在草木風前動戰聲¶
　　　　題趙仲器銅芝蟾瓶滴¶
坡陀金背兩眉蘇不属官池與研居老筆䇿勲餘潤¶
在一生何啻五車書¶
足跡蹒跚几研間太隂何苦汝為餐寸腸不磔盧仝¶
鐡更吐隂寒上筆端¶
<pb:KR4d0464_SBCK_025-17a>¶
　　　　題張夣卿𩀱清圗¶
月影氷魂奪化工捋湏真是不煩公漫山正有閒桃¶
李爛熳春風幾日紅¶
花&KR0653;品格黃華筆一段風流付後人誰為九衢塵坌¶
底兩枝揺蕩浙江春¶
淡粧踈影兩依依㸃綴横斜𦘕揔冝恰似孤山籬落¶
畔小溪如練月如眉¶
　　　　王右丞&KR2142;川圖¶
騷詠禪談意未央欹湖㷑月墮微茫園林鍾皷清時¶
樂好箇裴公緑野堂¶
狀物何如及物功開元真宰&KR0003;姚崇未妨僦屋招提¶
裏斗米三錢四海同¶
<pb:KR4d0464_SBCK_025-17b>¶
凝碧池邊野鹿過空垂𩀱泣賦悲歌論忠不到平原¶
列馳譽丹青未足多¶
文彩風流映一時丹青三昧有餘師戯將萬斛欹湖¶
水冩盡南山五字詩¶
　　　　迁張氏新居(四首)¶
我自三遷到巽隅市朝雖近似郊居東鄰有竇西鄰¶
許不羡門多長者車¶
院静窓虚淑景間戎葵凝𥬇海榴丹莫令兒軰輕傷¶
折爲與渠儂理一般¶
聽雪思堂與筆耕主人寓意強爲名錙銖得及斯民¶
了日出何妨事又生¶
羞將勲業鏡中看不爲無魚動劎彈两鬢捴隨霜簡¶
<pb:KR4d0464_SBCK_025-18a>¶
白寸心虚傍日華丹¶
　　　　題秋江月夜摘阮圖¶
玄璧朱絃激烈聞縱横詞舌得儀秦忘言何似陶元¶
亮直作羲皇向上人¶
易水悲風動急彈小絃鏗爾摘銅丸多應一片松梢¶
月併入茅亭作夜寒¶
　　　　闕下元日口號五首¶
筍班春仗簇初齊贄馬行牽望拜時臘雪未消𩀱鳯¶
瓦春風先到萬年枝¶
平明瑞雪滿蓬萊島樹瓊花次地開人在建章馳道¶
外四邊鞍馬唱歌來¶
建章宫樹玉嶙峋雲近蓬萊氣自春帳殿忽開齊舞¶
<pb:KR4d0464_SBCK_025-18b>¶
蹈紫衣獨見海東人¶
春前移仗島東邊大禮稱觴最重年何幸小臣陪虎¶
拜一杯春露共瞻天¶
干官錫宴瞻天喜萬里休兵立仗閒擬効堯封三獻¶
祝太平¶
天子壽南山¶
　　　　魏豹故城¶
兵渉西河豹岀迎亾&KR0078;還作漢儀程事機𠋣伏真相¶
戯一𥬇長驅過故城¶
　　　　題解梁𪠘壁¶
立壠依俙井幹殘人家煙火甫兵還就中不&KR0018;官曹¶
眼簿領當前坐看山¶
<pb:KR4d0464_SBCK_025-19a>¶
　　　　再過絳陽¶
二年三度過金臺盛暑祁寒不憚懐卧聽水聲何所¶
憶一軒秋兩竹間來¶
　　　　夜宿李氏林館¶
困眠欹枕未容休睡起関心事㝡幽鶗鴂一声窓色¶
&KR0892;月明滿地緑隂稠¶
　　　　禹廟¶
大地河山繡錯明野㷑孤廟枕荒城杜䳌饒舌知何¶
事血洒東風怨未平¶
　　　　路村道中¶
&KR1069;澤條山動寵光天書來坼紫泥香老癃扶杖欣相¶
告五十年來未省甞¶
<pb:KR4d0464_SBCK_025-19b>¶
　　　　解州㕔壁題示¶
　　　　至元癸酉夏五月二十三日奉宣¶
　　　　明詔至於解梁因得王黄州壁間所題觧¶
　　　　池詩序云盬池之大自唐以來凡臨&KR0681;者¶
　　　　無一辭以紀勝槩觀覽之際憤然成章或¶
　　　継之者寔自予始僕&KR0060;有所感焉因勉成¶
　　　　三詩以附𩦸尾之末庻幾因公而使天下¶
　　　　知有惲云偕來者府兵曹解槙子公孺侍¶
　　　　行承直郎平陽緫判汲郡王惲題¶
物色分留付後人暗將風雅欲誰親琨珠在側知形¶
穢尚友何妨継後塵¶
日融池面爛生紅更着南山障碧空一夜髙臺汗如¶
<pb:KR4d0464_SBCK_025-20a>¶
洗州人&KR0003;是廣南風¶
解梁城下解塩池萬寳騰光奪日輝我欲大觀窮化¶
窟乳泉一賦了天機¶
　　　　題平正縣鋪樓壁¶
盤盤峻嶺上青山兩度南來㸃鋪翻义手老兵前致¶
語此回霜鬢又加繁¶
秋澗先生大全文集卷苐二十五¶
<pb:KR4d0464_SBCK_025-20b>¶
