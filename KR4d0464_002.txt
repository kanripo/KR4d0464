# -*- mode: mandoku-view -*-
#+TITLE: 秋澗集
#+DATE: 2015-09-23 10:26:02
#+PROPERTY: JUAN 2


　五言古詩¶(四言間亦附見/)
　　　拜奠魯文憲王廟二十八韻¶
丕承固云烈嗣王幼而沖嬉戯翦桐事安知多難衝¶公
乎居斯時岌岌遵渚鴻外謗流四國内疑叢一躬¶負扆
令百辟天心昭懿忠想當假寐際寅亮天地工¶陳誥開
<pb:KR4d0464_WYG_002-1b>
治源奠遷營洛宫南服静海波東征殄元凶¶吐握下白
屋憲章矢淵衷罄單一徳聖思兼三王功¶及夫就臣位
畏脊何匑匑制作方萬古世道仍汙隆¶至今豐鎬間凜
有三代風饗以宫懸樂報之不為豐¶宣父稱大哲寤寐
雲從龍垂老無復夢慨焉吾道窮¶丹青見遺像皜皜日
在空臣子知所止仰之餘敬恭<md:KR4d0464_SBCK_002-1b>¶悠悠蒼姬下輔相業不
同論思機務地典調簿書叢¶豈其世務棼經權有違從
顧惟大臣體一節貴始終¶伊公狼狽間不失體與容几
<pb:KR4d0464_WYG_002-2a>
几兩赤舄儼立如岱宗¶我嘗集衆美一言蔽其中至公
絶貪私廓與天人通¶作詩庶補衮九章一華蟲精誠有
來格寒雲動龜蒙¶
　　　拜奠宣聖林墓¶
庭訓墮渺茫師授悖嚴誡羌予不惑年行已得夷隘¶今
嵗客東魯佀為神所介駕言逐秋風得展闕里拜¶遥遥
魯甸餘汶水走湍瀨慿軾望雲林鬱鬱佳氣靉¶齊莊趨
兩楹奠獻成孤酹巋然三聖封仰止髙泰岱¶恨生千年
<pb:KR4d0464_WYG_002-2b>
後今夕備掃洒披雲覩天日太極開一畫¶彼蒼詎能言
諄諄聖為代三綱與九法範圍無内外<md:KR4d0464_SBCK_002-2a>¶君臣以之定乾
坤以之泰東周不可為述作萬世賴¶藐聆徇鐸音元化
雷雨解敬想燕居容金聲鏘玉佩¶當時七十子授受儼
如待鳯兮鳴幾時諸子沸秋籟¶一朱亂紅紫百榖茷稊
稗愚者甘下達誕者樂語怪¶韞藏寶康瓠斡棄清廟鼎
明倫得不泯而有六經在¶天髙孰可階一氣包厚載兹
道固難言嘿契心有㑹¶胸中九雲夢吞納失蔕芥循循
<pb:KR4d0464_WYG_002-3a>
善誘辭師也書之帶¶緬懐伯禽業郁郁文獻最三柦張
公室霸功熾而忲¶一奢去無復荒陵餘石獬煌煌天乙
孫膚敏半冠帶¶徳博慶自修道大世能邁金尼貫元精
泗波來逺派¶汪濊一聖海不隨梁木壊歸侍金絲堂攝
齊聞謦欬¶恍如到帝所鈞天廣樂備洗我兩耳聰肉味
忘一嘬<md:KR4d0464_SBCK_002-2b>¶詠歸冩遺音風雅變&KR0352;&KR0385;一簞老東家吾知其
樂大¶遲遲不忍去寒日下蒼檜¶
　　　陪總管陳公肇祀商少師比干廟
<pb:KR4d0464_WYG_002-3b>
元化形萬彚浩浩無時無云何忠貞氣大畀先生軀¶念
昔有殷季天步移獨夫滛酗蕩祀典下民為毒痡¶所崇
盡奸回啟遯箕子奴師保乃云爾餘敢編其鬚¶炎炎鹿
臺火已兆明珠襦先生豈不知蔓草不可圗¶顧親叔父
尊以位仍三孤強諌誠我任剖心不為瘉¶自靖暨殺身
要之宗社扶所以宣父筆三仁同一途¶繄公存亡間所
係重有殊堂堂柱天手能縶火徳烏¶當時戡黎兵所侵
良及膚周雖彼蒼眷加翼十亂謨¶令其諌少行終鄙西
<pb:KR4d0464_WYG_002-4a>
人居稱師止觀政安取商郊車<md:KR4d0464_SBCK_002-3a>¶一朝嘆云亡宗國隨之
墟丹誠皎白日餘烈光八區¶卒爾來代臣大節知所趨
嗚呼介士嘆萬萬狂童且¶今來二千載殷周兩榛蕪巍
然一丘土髙與西山俱¶清霜九月節肇祀陪干旟肅拜
列階下精爽動佩裾¶世道有淪喪一忠千萬諛商歌振
林樾日下悲風徂¶
　　　擬韓子秋懐十一首¶
出郭行時稼秋風正薿薿臨川閲逝波浩浩去不已¶冨
<pb:KR4d0464_WYG_002-4b>
貴來㡬時及此行樂耳把酒對西山坐㸔秋雲起¶天矯
化龍蛇異狀紛莫似世態初不殊儻來安可恃¶我懐拔
俗標干霄仰逸軌酒酣歌嗚嗚振衣私自喜¶
秋風拂庭柯物意自含悴松柏抱貞心表表嵗寒地¶長
年豈致養易衰匪自恣浩浩一氣中所禀盖殊異<md:KR4d0464_SBCK_002-3b>¶人尤
物之靈要以天爵貴¶
天運健不息君子戒靡曼讀書下梗塞飢餓充藿飯¶造
道苦不深紛華非所願秋風動黄鵠千里奚足歎¶風濤
<pb:KR4d0464_WYG_002-5a>
北溟鯤變化摶九萬大邦易為仁郁郁文獻半¶出處貴
有時莫遣夜鶴怨¶
攬衣起秋早露氣清淩淩偶書秋懐篇悮筆成蒼蠅¶吾
言固不佞未免人屢憎聖域有坦途學步髙山陵¶尋源
有靈槎臨池㺯鮋罾我生恐不偶鄙事從多能¶
虚室生夜白清露發鶴警空庭海月上愛此良夕永¶今
年苦煩歊似值苛政猛盼盼秋風來汲深持短綆¶庭菊
被焚燎脫禍乃差幸朝來有佳色一笑倚軒屏
<pb:KR4d0464_WYG_002-5b>
露叢低寒花促織泣暮景呼兒曝羣書趂此秋日炯<md:KR4d0464_SBCK_002-4a>¶弊
帚享千金利途競纎梗二者昧所思厥病失坐騁¶既悟
前日非敢事子淵請¶
長夜苦漫漫長空星斗暗商歌南山翁遺佚有餘憾¶祇
知享髙明曽何恤鬼瞰而我獨於世滋味嚼蠟淡¶畏途
足風波汹汹洪水濫濯足尚云可浣纓豈冝暫¶此身矧
虚舟敢不慎簡䌫天心幸私我書史日與勘¶庶還浩浩
天禾害家儲甔
<pb:KR4d0464_WYG_002-6a>
殘暑不肯退秋陽麗庭軒静觀消長理警此嵗月奔¶成
功嘿嘿去天道何曽言斂衣坐一室書帙散我前¶開卷
飫至味忘却盤中餐最愛歸去辭雋嚼了一篇¶作者古
不少文字浩萬千感君固窮節當年亦辛酸¶遥持酒一
瓢同醉東籬邊九原不可作念之終嵗年<md:KR4d0464_SBCK_002-4b>¶青竹不耐暑索寞衆葉乾白露下天字洗此青琅玕¶風
枝簌餘潤暗滿佳菊團依依南飛鵲遶枝擇所安¶感時
賦秋懐古井翻晴瀾我生分已定安用智走丸¶出門安
<pb:KR4d0464_WYG_002-6b>
所之呼兒解征鞍¶
閉門秋月上静院圍蟲聲幽人掩窻卧一室翻虛明¶四
序倐以周代謝何其誠物華有盛衰天地從虚盈¶君子
順所履持身嚴五兵牛羊旦旦伐山木何以榮¶所慎獨
處際心蕩韓盧令¶
離離壠上禾望望日攸好不勤耘耔功秀實苦不早¶西
風卷黄雲收穫走隣保荒田棄足惜揠之速其槁¶致役
貴厥初無為宋人道
<pb:KR4d0464_WYG_002-7a>
　　　九日和淵明詩韻<md:KR4d0464_SBCK_002-5a>¶九日天氣好淡遊無友生懐哉曠達士愛此佳節名¶野
逈秋山髙逺目増雙明手把霜菊枝吟泛風葉聲¶人生
天地間強矯無百齡嵗月不我與大川日東傾¶且酌一
尊酒遺彼五鼎榮滿挹風露香陶我醉後情¶遇坎且復
止吾器期晚成¶
今嵗節序晚天氣秋夏交衰草伴佳菊藉暖亦後凋¶居
閒愛節物不辭逺升髙川澄涵鴈影空曠暖微霄¶舉觴
<pb:KR4d0464_WYG_002-7b>
酧時人塵坌迺爾勞中間百年集龜卜將日焦¶何如遺
世士空杯樂亦陶得酒且歡喜誰能保來朝¶
　　　寒雀歎¶
閒庭有遺粒寒雀往還飛盼睞傍無人翔集下疎籬¶一
啄復四顧慮為物所闚幽人負暄坐玩之淡忘機<md:KR4d0464_SBCK_002-5b>¶一笑
拂衣起羣驚向空歸因之感吾生分外非所期¶冨貴倘
僥倖何殊鳥驚疑吾儕以義榮先賢有良規¶
　　　觀𦵏者有感走筆為賦
<pb:KR4d0464_WYG_002-8a>
西鄰送喪車前後餘百人少壯亦歔欷老大尤悲辛¶殯
歸焄蒿里奄忽隨沙塵逝者長悠悠魄散還蒼旻¶存者
但追悼簠簋時空陳人生天地間變化朝菌新¶冥冥夜
臺下念之傷心神大限百嵗止憂喜還相因¶况且不滿
百忍使憂纒身青春不&KR0298;至嵗月波注輪¶有醸不來飲
負此頭上巾¶
　　　自喻¶
吾性懶且拙置書未嘗觀興來一披讀暫涉意已闌¶因
<pb:KR4d0464_WYG_002-8b>
傷中道畫勉力鞭使前奈彼外物誘既往輒復還<md:KR4d0464_SBCK_002-6a>¶年來
天與幸繆當函文間朝昏迫童課未免親書編¶開緘三
嘆息知學今十年雖傳失自習所得亦已偏¶正如乗跛
馬十步九躓顛引領望聖域尺綆汲丈泉¶有時尋墜緒
意㑹亦愜然務敏脩乃來自棄誠可憐¶譬彼執銚鎒緩
治榛蕪田縱弗曰收熟猶愈埋荒烟¶進進乆不輟功豈
止百㕓九原雖不復聖道具蹄筌¶堯舜等人耳悉自學
至焉從兹自發藥浩浩還吾天
<pb:KR4d0464_WYG_002-9a>
　　　改𦵏冥漠君¶
買樹植中唐下鍤得髐骨生世何為者何年此埋没¶周
身瓦作棺上有刼灰覆黄泥滿髑髏麥枕餘故物¶神奇
到腐朽貴賤辨無復惻然戒僮僕掇拾百骸足¶徹我牀
上簀包裹𦵏城隩奠酒一杯祭遣汝一盂餗<md:KR4d0464_SBCK_002-6b>¶同區三十
年今始改兆卜死者謂有知夢寐不一囑¶幽沉起有時
掩骼適春燠豈復識此為庶慰我心曲¶不無攓蓬嘆何
必桃茢袚免汝踐辱羞我豈儌㝠福¶長眠一杯土野祭
<pb:KR4d0464_WYG_002-9b>
霑賸馥莫羨麒麟塚發掘為珠櫝¶自買身後禍安用髙
突兀去去冥漠君九原春草緑¶
　　　青青兩桐樹示兒子阿孺¶
青青兩桐樹乞自幽人居植我庭階下護養嬰孩如¶汲
水時一溉要令地脈濡起架障炎曦揷籬周四隅¶眄柯
日怡顔手把種樹書及夫始華月春芽茁蒼珠¶朝來秀
色發衆葉卷且舒終朝三摩挲愛此青玉株¶亭亭一尺
影翠盖遮門廬嗟爾琴瑟材中與霜籟俱¶達哉蔡中郎
<pb:KR4d0464_WYG_002-10a>
救爾煨燼餘我望十年後直幹淩碧虚<md:KR4d0464_SBCK_002-7a>¶秋聲泛韶濩雲
表來鵷鶵且天生萬物因材而篤諸¶栽者厚其生傾者
不爾扶譬彼青衿子致養在厥初¶必擴心與志毋適尺
寸膚然有才不才學焉因爾殊¶緬懐孟軻訓書以示阿
奴¶
　　　鹿喻¶
我本麋鹿性出處安自然金鑣非所慕志在長林烟¶得
逺機穽地食苹飲清泉呦鳴錫同類甘以辭華軒¶野兕
<pb:KR4d0464_WYG_002-10b>
出其側暗蹂山前田農家向所害乃知獸之愆¶彼兕以
計去嘉禾嵗芊芊野人居山中數畆事墾斸¶慮為町疃
場指鹿乃兕屬雖無擉刄心見之惡且逐¶鹿心素無機
淡與標枝閒遁跡入幽谷擇音逺人寰¶尚為山中人置
疑齒頰間<md:KR4d0464_SBCK_002-7b>¶　　　送宋大使漢臣之任延安¶
四海王翰林髙情比雲月一甌宻雲龍過門誰復啜¶宋
君平生交矯矯峻風節况經患難間邂逅叙契¶濶毎來
<pb:KR4d0464_WYG_002-11a>
倒屣迎所請無不說賦詩近盈軸沽酒慰久客¶都門冠
盖場聲華愈昭晰我初識君面論交心莫逆¶相看自淇
水燕地最多日吟鞍賞春華茶鐺煮晴雪¶劇談挾銳槊
洞達失堅壁兹焉一載強相從復相覔¶喜聞得新除腰
金出省闥烏臺退食歸入户屐齒折¶朝來髙軒過打門
欣告别情親近中年何啻數日惡¶天涯兩淪落嵗暮悲
風發人生㡬河梁底物慰愁結¶觴君病不能贈言素所
拙君侯天下士抱負經世業¶鞭算致錢流論吐究時瘼
<pb:KR4d0464_WYG_002-11b>
吾子兩餘裕他人雙落寞<md:KR4d0464_SBCK_002-8a>¶黄鵠志千里秋天擬横絶誰
能雜鳬鴈羣飛争飢啄¶兹行固非傃歸愈垂空槖儘新
僮僕敬大慰妻子色¶延安西北秦地與羌渾接王民六
十載厥賦尚寡弱¶保障慮不遑徴收肯騷削緑樹空野
烟山澤入籠絡¶秦風與隴月慘悴自兹作邊氓靖為重
聚斂聖所怍¶臨淵得河潤當念逺井渴得書下下考吾
子亦云樂¶我詩春秋法責備賢與哲此心能不爽蓬蓽
乃麟閣¶不煩雙鯉魚時遣慰離索
<pb:KR4d0464_WYG_002-12a>
　　　溪田暮歸¶
疎林烟火㣲草露溼芒屩遲遲歸路長清月掛林杪¶依
依南飛鵲幾回驚且繞一枝幸得安誰復睇雲表¶田家
固作苦遺安子孫寶彭澤百日令解紱徑歸老<md:KR4d0464_SBCK_002-8b>¶我心黙
有契縻爵豈有好違已病交攻飢凍正枯槁¶躬耕南澗
垂浩歌槃樂考¶
　　　散步清溪湄¶
散步清溪湄林飱憶鮮食沙頭有漁梁呼童樂閒逸¶波
<pb:KR4d0464_WYG_002-12b>
清滿遊鯈鬚鬛分纎悉雖微知所避罾之不可得¶悠然
逐風漪相忘萍藻宻達人濠上樂政自觀其適¶人生風
埃中與爾何差别區區一已私奔走抵溟極¶萬事恐偶
然胡為較得失舉網出深淵髙樹掛㝠色¶長笑歸去來
吾道無固必¶
　　　讀林和靖詩集¶
枯梢振驚颷茅齋寒日短幽懐久不樂訪友橋南館¶探
囊得逋集塵臆欣一浣賡歌竟遺編佳處時再欵<md:KR4d0464_SBCK_002-9a>¶先生
<pb:KR4d0464_WYG_002-13a>
𤣥豹姿清風滿朝簡仿像詩骨清雲嶺松雪偃¶湖光與
山緑几席供奇産呼吸貯肝脾元氣筆下綰¶逸情薄雲
月幽律發葭管静觀周物靈逺覽豁襟散¶清遺郊島寒
淡入陶韋坦孤山富梅竹香動春江暖¶篇中㡬致意似
慰平生眼客來佳話餘横琴浮茗椀¶是中有真趣風味
亦不淺廬洛與寺閤意適欲忘返¶長空𣺌孤鶴容與歸
舟晚如斯六十春笑傲一何衎¶相去羲皇間不到牛鳴
逺暮歸傍窻眠清興江湖滿¶雋永愜初心有味叅玉版
<pb:KR4d0464_WYG_002-13b>
燈花喜共妍一笑成微莞¶人生無百嵗胡為日憂懣擾
擾聲塵中任事同蝜蝂¶
　　　西溪初泛同王子初訪柔克王公(自此多經遺/山先生¶㸃竄)<md:KR4d0464_SBCK_002-9b>¶閒人無所適心向静境趨今日欣有得快如脱籠拘¶步
出郭西門偶與佳友俱舍杖棹清溪忘授圯上書¶舟輕
風浪平泛若乗流鳬波光灧船頭雲陰翳平蕪¶畸人驚
見之輟耕立河淤白鳥去不逺前飛如導予¶故人喜我
至就船與相娱呼童下泝流載入酒滿壺¶促膝兩舷間
<pb:KR4d0464_WYG_002-14a>
鰕蟲雜肴蔬吟杯斟且停要看傍岸漁¶從下恐忘返欲
上意轉徐瞪目看銀刀不知寒日晡¶纎鱗竟莫獲豈謂
吾網疎顧此一溝水安比松江鱸¶舟人云不爾近多狡
獪徒散毒河伯宫掇取地芥如¶卵毁鳯不至禁罟自有
餘釣網詎可並况乃詭計圗¶射利一至此世途足崎嶇
歸時還一笑兩岸風生蒲¶
　　　擬古<md:KR4d0464_SBCK_002-10a>¶　北山介公夀也公之徳澤及物如山之蓄殖焉¶是宜
<pb:KR4d0464_WYG_002-14b>
　得厥位而享其夀也故作是詩以頌焉¶
瞻彼北山維石嵳嵳邦民仰止匪丘匪阿既峻而極¶復
委而佗元氣中宰所蕃實多維公之徳如山而峩¶瞻彼
北泉維滮于垠淵淵其源浩浩其春澄之弗澈¶撓之莫
渾潤餘一方波彼四隣維公之澤如泉之新¶瞻彼北山
有松桓桓氣榦千尺盡嵗之寒棟樑大厦¶是依是安未
宏厥用心怡體胖美蔭所庇物為一天¶匪惟蔦蘿有蕭
有蘭受徳匪報茅菅厚顔維公之夀¶如松之年
<pb:KR4d0464_WYG_002-15a>
　北山三章二章章十句一章十六句¶
　　　過劉元海陵寢<md:KR4d0464_SBCK_002-10b>¶漢統天久絶漢恩一何深隔逺魏晉代猶足收民心¶咄
嗟呼韓子崛起蒲離陰自云漢壻甥赫怒開實沈¶左顧
龍在野右咤虎嘯林吹嘘炎燼餘五部來謳吟¶阿聰奮
餘烈兩京隨掃平竊據二紀强文物有足矜¶我來拜陵
寢悚然振冠纓風雲𣺌何許廢堞餘金城¶賢哉劉淑妃
成此直諌名在聰未為疵假義淵可稱¶孰云仁義師可
<pb:KR4d0464_WYG_002-15b>
敵不可征桓桓祁山舉一出三輔驚¶天其假公年載洗
六合清此志竟莫遂此邦還有成¶所以廣武嘆痛惜無
豪英山烟知客意斜日生荒陵¶
　　　遊萬固寺¶
中條鬱蒼蒼首尾固雄大連山一卧虎矯首盡兩戒¶東
南方峪門犖确入幽阨空青上絶壁嶻嶪兩崖對<md:KR4d0464_SBCK_002-11a>¶南山
開畫屏髙下蔚萬檜扶藜到山門黄衣六七輩¶寺殘薄
心賞一水良可愛尋源入雲蘿不惜阮屐敗¶掬飲清臆
<pb:KR4d0464_WYG_002-16a>
塵坐睨巨石怪山空響佩環林逈騰怒獬¶行聴溪聲回
周覽詢勝概當年爽心亭萬竹争映帶¶碧鮮照清泚襟
袂濯沆瀣人境兩𣺌茫佳句儘誇邁¶(舊有石刻坡詩云/水自竹根流出風)
(從松頂飄來座上盡為/佳士更無一㸃塵埃)開軒邀客¶飯放目欣一快盤餐
固疎糲泉冽㡬肉嘬少焉林風¶振萬壑一氣噫前林疑
虎嘯作勇助吾憊筆落還自¶驚一掃衆峰靉(寺僧請書/殿閤名故)
(云/)山僧喜醉顛海㑹得珠¶貝興來本無心游戯詫佛界
夕陽送歸鞍依約虎谿¶外風烟作破墨塔廟失所在鍾
<pb:KR4d0464_WYG_002-16b>
英厭摹冩閟狀化機¶藹盤空乏硬語技癢苦無賴馬首
詩遽成一笑豁吾隘<md:KR4d0464_SBCK_002-11b>¶　　　静樂堂¶
人生霄壌間動静藏妙用一為外物遷舉足非禮動¶惟
夫操存人而與天地共紛紜萬變來一一皆折衷¶問之
果何因性定心自統心宰物隨化奚俟人指縱¶體安氣
静徐内熱失急閧兹焉須㬰離不啻天地雺¶梁君出豪
右表表聳儀鳯意氣杯酒間談笑百金重¶一旦刮餘習
<pb:KR4d0464_WYG_002-17a>
紛華不復夢省躬日有得守約還自諷¶霜餘波自澄雨
退雲知洞復我浩浩天多言譏屢中¶客來掩書坐香動
玻璃甕融然一室中萬象入持控¶知君樂無涯五絃歌
雅頌¶
　　　舜泉¶
　在河中府南三十里夏陽村東厯山聖<md:KR4d0464_SBCK_002-12a>¶人嶺下舜峪
　内至元壬申冬十二月十¶四日來遊¶
舍鞍夏陽西褰裳躡雲頂盤折下濬溝失身墮幽阱¶孤
<pb:KR4d0464_WYG_002-17b>
松突危巔望望雙目炯不圗兩芒屨踐迹聖人嶺¶重華
不復返欽此孝慕炳降觀臨帝泉冠佩為肅整¶泓澄一
勺多浩若淵水逈彷徉不忍去抔飲濯蔕梗¶慨焉念髙
風滅沒翻倒景野人前致辭此事傳嵗永¶有鰥昔在下
怒為瞽所屏窮歸此來田號泣痛自省¶空山無所得扶
耒孑孤影彼蒼彰聖誠渴餒恐成𤯝¶一入兩崖間二水
出俄頃北崖縈帶流南壑湛寒井¶至今山中人飲食了
二頃我生千載後懐古心耿耿¶風俗日淪喪道義奚所
<pb:KR4d0464_WYG_002-18a>
秉安得天瓢手挹此霜露等<md:KR4d0464_SBCK_002-12b>¶千林摧姦枿比屋化封穎
滌易臣子心骫骳變骨鯁¶暮歸田舍眠有志安得騁此
心恐未能作詩聊自儆¶且當就巖蕨酌水煮殷鼎¶
　　　跋席懐逺臨終語録¶
人當易簀際發言罔不善昏矇迷本真狂者涉誕幻¶猗
嗟席懐逺洞徹生死變日氣薄西山皦乎天理見¶諄諄
忠孝言垂戒漢馬援洒然明月懐身後照鄉縣¶賡歌諸
賢詩清風一家傳
<pb:KR4d0464_WYG_002-18b>
　　　録老農語(陽曲道中作/)¶
老翁揭溝水駐馬待樹間雙脛怯朝涉欹傾激衝湍¶既
濟問老翁荷鋤何所還筋力一何弱甲子今幾焉¶斂手
前致辭星紀凡七旋有妻喪已久有子病且残<md:KR4d0464_SBCK_002-13a>¶舉家無
營業止有田一㕓禾生迷東西老雨荒草芊¶耘鋤庶有
穫聊以卒嵗年饘粥乃餘事要輸包垜錢¶有身古當復
垂老聖所安二者不能必聞之鼻為酸¶我食爾所粒作
詩告京官
<pb:KR4d0464_WYG_002-19a>
　　　吳大使子明致樂堂¶
人生有至樂榮貴了不干人子有至養三牲非所先¶宣
父語經訓承顔首為難南陔著深戒不獨馨盤餐¶眷戀
庭闈心朝夕靡遑安問寢與侍膳樂在融融間¶所以極
愛敬要罄平生歡吳君出紈綺孝純思力殫¶垂領髪已
素娛親衣尚斑天意亦有在一官仕鄉闗¶稱觴嵗上夀
香火欣團欒此身不願貴有家從苟完¶願親日康寕丰
容紫庭蘭毫彩神與相慈顔渥而丹<md:KR4d0464_SBCK_002-13b>¶婺光藹萱室嬰香
<pb:KR4d0464_WYG_002-19b>
芬珮環壼族化柔懿周南詠幽閒¶髙堂敞温清題扁存
鉅觀致樂無復尚守身老彌堅¶庶㡬寸草心少報春輝
妍堯都三萬家清風𣺌誰攀¶作詩頌匪匱錫類君其端
㑹當蒙顯異寵光爛門闌¶三釜我祿餘履霜非謂寒一
飽及妻子因君起長嘆¶瀟瀟風樹底悲絶仲由冠¶
　　　遣發僕夫李老櫬歸瘞淇上¶
　至元癸酉後六月十九日死于平陽寓舍¶
來自東西劍相看二十年因罹兵燼厄重結主奴縁¶薪
<pb:KR4d0464_WYG_002-20a>
水嗟初服耕耘遂所天挈身辭戮辱得病便沈綿¶藥餌
功無效棺衾禮罔愆汝魂應有識歸到水西田¶
　　　感寓<md:KR4d0464_SBCK_002-14a>¶荆巖産奇寶輝山生五色鳯鳥集其上採者終莫識¶卞
生具神眼抱泣天地珍稱喻日百至比璠比玞珉¶一世
竟莫售指卞為瞽人負之献楚子致前須近臣¶豈知事
大繆反取按劍嗔獲譴或不賞戮辱終其身¶所以苦節
士萬古潛悲辛
<pb:KR4d0464_WYG_002-20b>
　　　陳村待渡¶
河行虚壌間隨意東西卧我遵汾水行十日凡兩過¶沮
濡變深澗野航驚漏破篙師怯吾衰傳呼細扶柂¶朝來
大陳渡細擺得久坐山川隠佳句軒豁矜寡和¶秋風吹
馬去行看林葉墮¶
　　　沁水道中¶
蒼巔互出縮峪勢曲走蛇回眺驚後擁迎看復横遮<md:KR4d0464_SBCK_002-14b>¶雲
林蕩髙秋半嶺翻清霞十里九渡水清流帶寒沙¶山溪
<pb:KR4d0464_WYG_002-21a>
本幽寂激之聲乃譁解鞍憇美蔭覺我心静嘉¶風枝滿
秋實野菊被水涯幽馨散蘭馥紅鮮綴丹砂¶二物固瑣
碎託興騷人誇我欣記所見信筆書田家¶
　　　&KR0043;板橋田舍¶
山村極幽僻坡嶺還四面麋鹿日與伍自餘無所見¶朅
來事文石供給半山縣倦枕聴呼號相次過夜半¶
　　　過鹿臺山¶
　在澤州沁水縣南二十里時被安西王¶命伐石於此
<pb:KR4d0464_WYG_002-21b>
逺尋文石岡來厯南山纒鹿臺臺為山幽徑蟠古篆¶後
峪行未盡前嶺已當面秋聲蕩林樾風露凄以泫<md:KR4d0464_SBCK_002-15a>¶陰壑
氣蓊鬱疑有虎豹變山田苦無多溝崦耕已遍¶柴援結
半空羅絡碧巖轉自憐終嵗勤獸患防一旦¶我本山中
人束帶對郵掾頓然還舊觀瀟洒償夙願¶行經雙蟾嶺
石怪驚變現闖首槲樹間氣自太古練¶月中誰推墜囚
鎖屬山縣乃知北平守認虎飲(一作/拍)¶羽箭物肖本偶然
長歌下層巘
<pb:KR4d0464_WYG_002-22a>
　　　觀穫蕎麥¶
搖搖珊瑚枝浥浥露光潤霜餘秋實繁壠畆欣一瞬¶野
人趂時穫拖車施素刃前椎約步長偃仆為一順¶風來
湯餅香玉粒夢炊甑田間還自笑三載總山郡¶肥甘與
菲薄一飯吾有分坎止與流行何思復何悶¶
　　　臨汾節婦吟<md:KR4d0464_SBCK_002-15b>¶松筠四時青特與凡木别弱草不自持風霜易摧折¶坤
柔變乾剛彤管古所說臨汾孫氏媪寡操抱貞節¶之死
<pb:KR4d0464_WYG_002-22b>
誓靡它棲心入霜月事姑極孝養教子承世業¶神明與
扶持骨健丹浮頰我觀中壘傳於粲古英烈¶作詩備採
官徽名繼前哲¶
　　　過鹿臺西崦¶
　乙亥八月二十九日偕沁水縣尹李君¶飛卿眎治道
　馬上作¶
鹿臺西南麓石路何杈枒青林轉幽深一水中可嘉¶逺
從半山來長流石為窪一泓湛寒碧野飲供麕䴥¶溼雲
<pb:KR4d0464_WYG_002-23a>
擁絶壁灝爽霑巾紗我忻為緩轡睠立溪之涯¶恍疑桃
花源錦樹蒸紅霞畸人指前途兩㸃蒼山髽<md:KR4d0464_SBCK_002-16a>¶　　　荅老農語¶
風梢怒號寒駕言復西邁吟鞭趂羸驂直走壺口阨¶俯
縁絶澗源仰看孤石大陽崖柏青青陰嶺雪全盖¶詩脾
儘餘清灝氣溢襟帶行行遇老農馬首言笑載¶前時使
君公治此逮困憊事成固國力規晝良匪懈¶一朝文石
去永利予等賴兹焉詎可忘衆意見遺愛¶連章供監司
<pb:KR4d0464_WYG_002-23b>
大嚼伸一快既聞老父言慚汗流浹背¶道開非吾功物
出數有在况予分當然添足恐成怪¶夕陽澹前峯凝睇
飛鳥外是中有佳趣毁譽吾敢介<md:KR4d0464_SBCK_002-16b>¶　
　
　
　
　秋澗集卷二¶
<md:KR4d0464_SBCK_003-1a>¶
<pb:KR4d0464_WYG_003-1a>
欽定四庫全書
　秋澗集卷三¶
　　　　　　　　　　　　　元　王惲　撰
　　五言古詩
