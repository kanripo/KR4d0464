# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:31.343455
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0470-002秋澗先生大全文集-卷第二.
<pb:KR4d0464_SBCK_002-1a>¶
秋澗先生大全文集卷第二¶
　五言古詩¶
　　　　拜奠魯文憲王廟二十八韻¶
丕承固云烈嗣王㓜而冲嬉戯剪桐事安知多難衝¶
公乎居斯時岌岌遵渚鴻外謗流四國内疑叢一躬¶
&KR0018;扆令百辟天心昭懿忠想當假𥧌際夤亮天地工¶
陳誥開治源奠遷營洛宫南服静海波東征殄元凶¶
&KR0269;握下白屋憲章沃淵&KR0454;罄單一徳聖思兼三王功¶
及夫就臣位畏眘何匔匔制作萬萬古丗道仍汙隆¶
至今豐鎬間凛有三代風饗以宫縣樂報之不為豐¶
宣父稱大哲窹𥧌雲從龍垂老無復夢慨焉吾道窮¶
丹青見遺像皜皜日在空臣子知所止仰之餘敬㳟¶
<pb:KR4d0464_SBCK_002-1b>¶
悠悠蒼&KR0078;下輔相業不同論思機務地典調簿書叢¶
豈其世務棼經權有違從頋惟大臣體一節貴始終¶
伊公狼狽間不失體與容几几兩赤舄儼立如岱宗¶
我甞集衆羙一言蔽其中至公絶貪&KR0059;廓與天人通¶
作詩庻&KR0024;衮九章一華蟲精誠有來格寒雲動龜䝉¶
　　　　拜奠　宣聖林墓¶
庭訓堕渺茫師授悖嚴誡羗予不惑年行已得夷隘¶
今歳客東魯佀爲神所介駕言逐秋風得展闕里拜¶
遥遥魯甸餘汶水走湍瀬憑軾望雲林欝欝佳氣靉¶
齊莊趍兩楹奠献成孤酹巋然三聖封仰止高泰岱¶
恨生千年後今夕備掃洒披雲覩天日太極開一畫¶
彼蒼詎能言諄諄聖爲代三綱與九法範圍無内外¶
<pb:KR4d0464_SBCK_002-2a>¶
君臣以之定乾坤以之泰東周不可為述作萬世頼¶
藐聆徇鐸音元化雷雨觧敬想燕居容金聲鏘玉佩¶
當時七十子授受儼如待鳯&KR0006;鳴㡬時諸子沸秋籟¶
一朱亂紅紫百榖茷稊稗愚者甘下逹誕者樂語怪¶
韞藏寳康瓠幹棄清廟鼐明倫得不泯而有六經在¶
天髙孰可階一氣包厚載兹遊固難言嘿契心有㑹¶
胷中九雲夢吞納失蔕芥循循善誘辝師也書諸帶¶
&KR0225;懐伯禽業郁郁文献㝡三桓張公室覇功熾而忲¶
一奢去無復荒陵餘石獬煌煌天乙孫膚敏半冠蓋¶
徳愽慶自修道大世能邁金尼貫元精泗波來逺𣲖¶
汪濊一聖海不随梁木壊歸侍金絲堂攝齊聞謦欬¶
怳如到帝所鈞天廣樂備洗我兩耳聦肉味忘一嘬¶
<pb:KR4d0464_SBCK_002-2b>¶
詠歸冩遺音風雅變鄘邶一簞老東家吾知其樂大¶
遅遅不忍去寒日下蒼檜¶
　　　　陪緫管陳公肇祀商少師比干廟¶
元化形萬彚浩浩無時無云何忠貞氣大𢌿先生軀¶
念昔有殷季天歩移獨夫滛酗蕩祀典下民為毒痡¶
所崇盡奸回唘遯箕子奴師保乃云爾餘敢編其&KR0161;¶
炎炎鹿䑓火巳兆明珠&KR0237;先生豈不知蔓草不可圖¶
顧親叔父尊以位仍三孤強諌誠我任剖心不為瘉¶
自靖暨殺身要之宗社扶所以宣父筆三仁同一途¶
繄公存亡間所係重有殊堂堂柱天手能摯火徳烏¶
當時戡&KR0058;兵所侵良及膚周雖彼蒼眷加翼十亂謨¶
天其諌少行終鄙西人居稱師止觀政安取商郊車¶
<pb:KR4d0464_SBCK_002-3a>¶
一朝嘆云亡宗國隨之墟丹誠皎白日餘烈光八區¶
凖爾來代臣大節知所趍嗚呼介士嘆萬萬狂童且¶
今來二千載殷周兩榛蕪巍然一丘土髙與西山俱¶
清霜九月節肇祀陪干&KR1157;肅拜列階下精爽動佩&KR0322;¶
世道有淪䘮一忠千萬謏啇歌振林樾日下悲風徂¶
　　　　擬韓子秋懷十一首¶
出郭行時稼秋風正薿薿臨川閱逝波浩浩去不巳¶
富貴來幾時及此行樂耳把酒對西山坐看秋雲起¶
夭矯化蛇龍異狀紛莫似世態初不殊儻來安可恃¶
我懷拔俗標干霄仰逸&KR0100;酒酣歌嗚嗚振衣&KR0059;自喜¶
秋風拂庭柯物意自含悴松栢抱貞心表表歳寒地¶
長年豈𦤺飬易衰匪自恣浩浩一氣中所禀蓋殊異¶
<pb:KR4d0464_SBCK_002-3b>¶
人&KR0057;物之靈要以天爵貴¶
天運徤　息君子戒靡曼讀書下硬塞肌腸𠑽藿飯¶
造道苦不深紛華非所願秋風動黄鵠千里奚足嘆¶
風濤北溟鯤變化摶九萬大&KR0022;易為仁郁都文献半¶
出處貴有時莫遣夜鶴怨¶
&KR0259;衣起秋早露氣清凌凌偶書秋懷篇悮筆成蒼蠅¶
吾言固不佞未免人屡憎聖域有坦途學歩髙山陵¶
尋源有靈槎臨池弄鮋罾我生恐不偶鄙事從多能¶
虚室生夜白清露發鶴警空庭海月上愛此良夕永¶
今年苦煩歊似值苛政猛盻盻秋風來汲深持短綆¶
庭菊&KR0013;焚燎脱禍乃差幸朝來有佳色一𥬇𠋣軒屏¶
露叢低寒花促織泣暮景呼兒&KR1827;群書趂此秋日烱¶
<pb:KR4d0464_SBCK_002-4a>¶
㢢帚享千金利途競纎梗二者昧所思厥病失坐騁¶
既悟前日非敢事子淵請¶
長夜苦漫漫長空星斗暗啇歌南山翁遺佚有餘憾¶
秪知享髙明曽何恤&KR0017;瞰而我獨於世滋味嚼蠟淡¶
畏途足風波汹汹洪水濫濯足尚云可浣纓豈冝暫¶
此身矧虚舟敢不慎蕳䌫天心幸&KR0059;我書史日與勘¶
庶還浩浩天未害家儲甔¶
殘暑不肯退秋陽麗庭軒静觀消長理警此&KR0010;月奔¶
成功嘿嘿去天道何曽言歛衣坐一室書帙散我前¶
開卷飫至味忘却盤中飡最爱歸去辝雋嚼了一篇¶
作者古不少文字浩万千感君固窮節當年亦辛酸¶
遥持酒一瓢同醉東籬邉九原不可作念之終&KR0010;年¶
<pb:KR4d0464_SBCK_002-4b>¶
青竹不耐暑索寞衆葉乾白露下天宇洗此青琅玕¶
風枝簌餘&KR0243;暗滿佳菊團依依南飛鵲遶枝擇所安¶
感時賦秋懐古井翻晴瀾我生分已定安用智走丸¶
出門安所之呼兒觧征鞍¶
閉門秋月上静院圍䖝聲幽人掩䆫卧一室翻虚明¶
四序倐以周代謝何其誠物華有盛衰天地從虚盈¶
君子順所履持身嚴五兵牛羊旦旦伐山木何以榮¶
所慎獨處際心蕩韓盧令¶
𩀌𩀌壠上禾望望日攸好不勤耘耔功秀實苦不早¶
西風卷黄雲收穫走隣保荒田棄足惜揠之速其槁¶
致役貴厥&KR0004;無為宋人道¶
　　　　九日和淵明詩韻¶
<pb:KR4d0464_SBCK_002-5a>¶
九日天氣好淡遊無友生懐哉曠逹士愛此佳節名¶
野逈秋山髙逺目増𩀱明手把霜菊枝吟泛風葉聲¶
人生天地間強矯無百齡&KR0010;月不我與大川日東傾¶
且酌一尊酒遺彼五鼎榮滿挹風露香陶我醉後情¶
遇坎且復止吾器期晚成¶
今&KR0010;莭序晚天氣秋夏交衰草伴佳菊藉暖亦後凋¶
居閑愛莭物不辝逺升髙川澄㴠鴈影空曠曖㣲霄¶
舉觴酹時人塵坌乃爾勞中間百憂集龜卜將日焦¶
何如遺世士空杯樂亦陶得酒且歡喜誰能保来朝¶
　　　　寒雀歎¶
閑庭有遺粒寒雀徃還飛眄睐傍無人翔集下踈籬¶
一啄復三顧慮為物所闚幽人&KR0018;暄坐玩之淡忘機¶
<pb:KR4d0464_SBCK_002-5b>¶
一𥬇拂衣起群驚向空歸因之感吾生分外非所期¶
富貴倘僥倖何殊鳥驚疑吾儕以義榮先賢有良規¶
　　　　觀葬者有感走筆為賦¶
西鄰送喪車前後餘百人少壯亦歔欷老大尤悲辛¶
殯歸焄蒿里奄忽随沙塵逝者長悠悠魄散還蒼旻¶
存者但追悼簠簋時空陳人生天地間變化朝&KR0818;新¶
㝠㝠夜䑓下念之傷心神大限百&KR0010;止憂喜還相因¶
况且不滿百忍使憂纒身青春不再至&KR0010;月波注輪¶
有釀不来飲&KR0018;此頭上巾¶
　　　　自喻¶
吾性&KR0180;且拙置書未嘗觀興来一披讀暫涉意已闌¶
因傷中道畫勉力鞭使前柰彼外物誘既徃輙復還¶
<pb:KR4d0464_SBCK_002-6a>¶
年来天與幸&KR1230;當凾文間朝昏迫童課未免親書編¶
開緘三嘆息知學今十年雖傳失自習所得亦以偏¶
正如乗跛馬十歩九躓顛引領望聖域尺綆汲文泉¶
有時尋墜緒意㑹亦愜然務敏修乃来自棄誠可憐¶
譬彼執銚鎒緩治榛蕪田縱弗曰敞熟猶愈埋荒煙¶
進進乆不輟功豈止百㕓九原雖不復聖道具蹄筌¶
堯舜等人耳悉自學至焉從兹自發藥浩浩還吾天¶
　　　　改葬冥漠君¶
買樹植中唐下&KR1257;得髐骨生世何爲者何年此埋没¶
周身瓦作棺上有刼&KR0069;覆黄泥滿髑髏麥枕餘故物¶
神竒到腐朽貴賤辨無復惻然戒僮僕掇拾百骸足¶
徹我床上簀包褁葬城隩遣奠酒一杯𥙊汝一盂餗¶
<pb:KR4d0464_SBCK_002-6b>¶
同區三十年今始改兆卜死者謂有知夢𥧌不一嘱¶
幽沉起有時掩骼適春燠豈復識此為庶慰我心曲¶
不無攓&KR0382;嘆何必桃茢祓免汝踐辱羞我豈徼𡨕福¶
長眠一抔土野𥙊霑䞉馥莫羡麒麟塜發掘為珠櫝¶
自買身後禍安用髙&KR0691;兀去去&KR0115;漠君九原春草緑¶
　　　　青青兩桐樹示兒子阿孺¶
青青兩桐樹乞自幽人居植我庭堦下護飬嬰孩如¶
汲水時一溉要令地脉濡起架障炎曦挿籬周四隅¶
眄柯日怡顔手把種樹書及夫始華月春芽茁蒼珠¶
朝来秀色發衆葉卷且舒終朝三摩挲愛此青王株¶
亭亭一尺影翠蓋遮門廬嗟爾琴瑟材中與霜籟俱¶
逹哉蔡中郎救爾煨燼餘我望十年後直榦凌碧虚¶
<pb:KR4d0464_SBCK_002-7a>¶
秋聲泛韶濩雲表来鵷鶵且天生萬物因材而篤諸¶
栽者厚其生傾者不尔扶譬彼青衿子致飬在厥&KR0004;¶
必擴心與志母適尺寸膚然有才不才學焉因爾殊¶
緬懐孟軻訓書以示阿奴¶
　　　　鹿喻¶
我本麋鹿性出處安自然金鑣非所慕志在長林煙¶
得逺機穽地食苹飲清泉&KR0687;鳴錫同𩔖甘以辝華軒¶
野兕出其側暗蹂山前田農家伺所害乃知獸之愆¶
彼兕以計去嘉禾歳芉芉野人居山中數畒事墾&KR3555;¶
慮為町疃&KR0163;指鹿乃兕屬雖無擉刃心見之惡且逐¶
鹿心素無機淡與標枝閑遁跡入幽谷擇音逺人寰¶
尚為山中人置疑齒頰間¶
<pb:KR4d0464_SBCK_002-7b>¶
　　　　送宋大使漢臣之任延安¶
四海王翰林髙情比雲月一甌宻雲籠過門誰復啜¶
宋君平生交矯矯峻風莭况經患難間邂逅叙闊契¶
毎来倒屣迎所請無不&KR0003;賦詩近盈軸沽酒慰乆客¶
都門冠蓋&KR0163;聲華愈昭晣我&KR0004;識君面論交心莫逆¶
相看自淇水燕地最多日吟鞍賞春華茶鐺煑晴雪¶
劇談挾銳槊洞逹失堅壁兹焉一載強相從復相覔¶
喜聞得新除腰金出省闥烏臺退食歸入户屐齒折¶
朝来髙軒過打門欣告别情親近中年何啻數日惡¶
天涯兩淪落歳暮悲風發人生㡬河梁底物慰愁結¶
觴君病不能贈言素所拙君矦天下士抱&KR0018;&KR0052;丗業¶
鞭筭致錢流論吐究時瘼吾子兩餘&KR0073;它人𩀱落寞¶
<pb:KR4d0464_SBCK_002-8a>¶
黄鵠志千里秋天擬横絶誰能雜鳬鴈羣飛争飢啄¶
兹行固非傃歸愈垂空槖儘新僮僕敬大慰妻子色¶
延安西北秦地與羗渾接王民六十載厥賦尚寡弱¶
保障慮不遑徴収肯騷削緑樹空野煙山澤入籠絡¶
秦風與隴月𢡖悴自兹作邉氓靖為重聚歛聖所怍¶
臨淵得河潤當念逺井渇得書下下考吾子亦云樂¶
我詩春秋法責備賢與&KR0530;此心能不爽蓬華乃麟閣¶
不煩𩀱鯉魚時遣慰𩀌索¶
　　　　溪田暮歸¶
踈林煙火㣲草露濕芒屩遲遲歸路長清月掛林杪¶
依依南飛鵲㡬囬驚且繞一枝幸得安誰復睇雲表¶
田家固作苦遺安子孫寳彭澤百日令觧紱徑歸老¶
<pb:KR4d0464_SBCK_002-8b>¶
我心黙有契縻爵豈不好違巳病交攻飢凍止枯槁¶
躬耕南澗垂浩歌槃樂考¶
　　　　散歩清溪湄¶
散歩清溪湄林飱憶鮮食沙頭有漁梁呼童樂閑逸¶
波清滿遊鯈鬚鬣分纎悉雖㣲知所避矰之不可得¶
悠然逐風漪相忘萍藻宻逹人濠上樂政自觀其適¶
人生風埃中與爾何差别區區一巳私奔走抵溟極¶
萬事恐偶然胡為較得失舉網出深淵髙樹掛㝠色¶
長𥬇歸去来吾道無固必¶
　　　　讀林和靖詩集¶
枯梢振驚飊茅齋寒日短幽懐乆不樂訪友橋南館¶
探囊得逋集塵臆欣一浣賡歌竟遺編佳處時再欵¶
<pb:KR4d0464_SBCK_002-9a>¶
先生玄豹姿清風滿朝簡仿像詩骨清雲嶺松雪偃¶
湖光與山緑几席供竒産呼吸貯肝脾无氣筆下綰¶
逸情薄雲月幽律發葭管静觀周物靈逺覧豁&KR0109;散¶
清遺郊島寒淡入陶韋坦孤山富梅竹香動春江暖¶
篇中㡬致意似慰平生眼客来佳話餘横琴浮茗椀¶
是中有真趣風味亦不淺廬洛與寺閤意適欲忘返¶
長空渺孤鶴容與歸舟晚如斯六十春𥬇傲一何衎¶
相去羲皇間不到牛鳴逺暮歸𠋣䆫眠清興江湖滿¶
雋来愜&KR0004;心有味叅玉版燈花喜共妍一𥬇成㣲莞¶
人生無百&KR0010;胡為日憂懣优优聲塵中任事同蝜蝂¶
　　　　西溪始泛同王子&KR0004;訪王柔克(自此多經/遺山先生)¶
(㸃竄)¶
<pb:KR4d0464_SBCK_002-9b>¶
閑人無所適心向静境趨今日欣有得快如脫籠拘¶
歩岀郭西門偶與佳友俱舎杖棹清溪忘授圯上書¶
舟輕風浪平泛&KR0002;乗流鳬波光灔舡頭雲隂翳平蕪¶
畸人驚見之輟耕立河淤白鳥去不逺前飛如導予¶
故人喜我至就舡與相娯呼童下泝流載入酒滿壷¶
促𦞃兩舷間鰕䖝雜肴䟽吟杯斟且停要看傍岸漁¶
從下恐忘返欲上意轉徐瞪目看銀刀不知寒日晡¶
纎鱗竟莫𫉬豈謂吾網踈顧此一溝水安取松江鱸¶
舟人云不爾近多狡獪徒散毒河伯宫掇取地芥如¶
卵毀鳯不至禁&KR0328;自有餘釣綱詎可並况乃詭計圖¶
射利一至此丗途足﨑嶇歸時還一𥬇兩岸風生蒲¶
　　　　擬古¶
<pb:KR4d0464_SBCK_002-10a>¶
　　北山介公壽也公之德澤及物如山之蓄殖焉¶
　　是宜得厥位而享其壽也故作是詩以頌焉¶
瞻彼北山維石嵳嵳&KR0022;民仰止匪丘匪阿既峻而極¶
復委而佗元氣中宰所蕃實多維公之德如山而峩¶
瞻彼北泉維彪于垠淵淵其源浩浩其春澄之弗徹¶
撓之莫渾潤餘一方波彼四隣維公之澤如泉之新¶
瞻彼北山有松桓桓氣榦千尺盡&KR0010;之寒揀樑大厦¶
是依是安未皇厥用心怡體胖羙䕃所庇物為一天¶
匪惟蔦蘿有蕭有蘭受德匪報茅菅厚顔維公之壽¶
如松之年¶
　　　　　北山三章二章二十句一章十六句¶
　　　　過劉元海𨹧寢¶
<pb:KR4d0464_SBCK_002-10b>¶
漢統天乆絶漢恩一何深隔逺魏𣈆代猶足収民心¶
咄嗟呼韓子崛起蒲離隂自云漢婿甥赫怒開實沈¶
左顧龍在野右咤虎嘨林吹嘘炎燼餘五部来謳吟¶
阿聦&KR0108;餘烈兩京随掃平竊據二紀強文物有足矜¶
我來拜𨹧寢悚然振冠纓風雲渺何許廢蝶餘金城¶
賢哉劉淑妃成此直諌名在聦未為疵假義渊可稱¶
孰云仁義師可敵不可征桓桓祁山舉一出三輔驚¶
天其假公年載洗六合清此志竟莫遂此&KR0022;還有成¶
所以廣武嘆痛惜無豪英山煙知客意斜日生荒陵¶
　　　　遊萬固寺¶
中條欎蒼蒼首尾固雄大連山一卧虎矯首盡兩戒¶
東南万峪門犖确入幽阨空青上&KR0376;壁嶻嶪兩崖對¶
<pb:KR4d0464_SBCK_002-11a>¶
南山開畫幈髙下蔚萬檜扶藜到山門黄衣六七輩¶
寺殘薄心賞一水良可爱尋源入雲蘿不惜阮屐敗¶
掬飲清臆塵坐睨巨石恠山空響佩環林逈騰怒獬¶
行聽溪聲回周覧詢勝槩當年爽心亭萬竹争映帶¶
碧鮮照清泚&KR0109;&KR0209;濯沆瀣人境兩渺茫佳句儘誇邁¶
(舊有石刻坡詩云水自竹根流出風從松/頂飄來座上侭為佳士更無一㸃塵埃)開軒邀客¶
飯放目欣一快盤餐固踈糲泉冽㡬肉嘬少焉林風¶
振萬壑一氣噫前林疑虎嘨作勇𦔳吾憊筆落還自¶
驚一掃衆峰(爱寺僧請書殿/雲閣名故云)山僧喜醉顛海㑹得珠¶
具興來本無心游戯詫佛界夕陽送歸鞍依約虎谿¶
外風煙作破墨塔廟失所在鍾英厭摹寫閟伏化機¶
藹盤空乏硬語技癢苦無頼馬首詩遽成一𥬇豁吾隘¶
<pb:KR4d0464_SBCK_002-11b>¶
　　　　静樂堂¶
人生霄壤間動静藏妙用一為外物遷舉足非禮動¶
惟夫操存人而與天理共紛紜萬變来一一皆折𠂻¶
問之果何因性定心自統心宰物随化奚俟人指縱¶
體安氣静徐内熱失急閧兹焉須&KR0119;𩀌不啻天地雺¶
梁君出豪右表表聳儀鳯意氣杯酒間談𥬇百金重¶
一旦刮餘習紛華不復夢省躬日有得守約還自諷¶
霜餘波自澄雨退雲知洞復我浩浩天多言譏屢中¶
客來掩書坐香動玻璃甕融然一室中萬象入持控¶
知君樂無涯五絃歌雅頌¶
　　　　舜泉¶
　　　　　在河中府南三十里夏陽村東歷山聖¶
<pb:KR4d0464_SBCK_002-12a>¶
　　　　　人嶺下舜峪内至元壬申冬十二月十¶
　　　　　四日来遊¶
舎鞍夏陽西褰裳躡雲頂盤折下濬溝失身堕幽阱¶
孤松突危巔望望𩀱目烱不圖兩芒屨踐迹聖人嶺¶
重華不復返欽此孝慕炳降觀臨帝泉冠珮為肅整¶
泓澄一勺多浩若淵水逈彷徉不忍去杯飲濯&KR0926;梗¶
慨焉念髙風㓕没翻倒景野人前致辝此事𫝊&KR0010;永¶
有鰥昔在㣲怒為瞽所屏窮歸此来田號泣痛自省¶
空山無所得扶耒子孤影彼蒼彰聖誠暍餒恐成眚¶
一夕两崖間二水出俄頃北崖縈帶流南壑湛寒井¶
至今山中人飲食了二頃我生千載后懐古心耿耿¶
風俗日淪喪道義奚所秉安得天瓢手挹此霜露等¶
<pb:KR4d0464_SBCK_002-12b>¶
千林摧姦枿比屋化封頴滌易臣子心骫骳變骨鯁¶
暮歸田舎眠有志安得騁此心恐末能作詩聊自儆¶
且當就岩蕨酌水煑殷鼎¶
　　　　䟦席懐逺臨終語録¶
人當易簀際發言罔不善昏矇迷本真狂者渉誕幻¶
徛嗟席懐逺洞徹生死變日氣薄西山皦乎天理見¶
諄諄忠孝言垂戒漢馬援洒然明月懐身後照郷縣¶
賡歌諸賢詩清風一家傳¶
　　　　録老農語(揚曲道中作)¶
老翁揭溝水駐馬待樹閒𩀱脛怯朝渉欹傾激衝湍¶
既濟問老翁荷鋤何所還䈥力一何弱甲子今幾焉¶
歛手前致辝星紀凡七旋有妻喪已乆有子病且殘¶
<pb:KR4d0464_SBCK_002-13a>¶
舉家無營業止有田一㕓禾生迷東西老雨荒草芉¶
耘鋤庶有穫聊以卒歳年饘粥乃余事要輸包垜錢¶
有身古當復以老聖所安二者不䏻必聞之鼻為酸¶
我食爾(所/粒)作詩告京官¶
　　　　呉大使子明致樂堂¶
人生有至樂榮貴了不干人子有至飬三牲非所先¶
宣父語&KR0052;訓承顔首為難南陔著深戒不獨馨盤餐¶
眷戀庭闈心朝夕靡遑安問寢與侍膳樂在融融間¶
所以極愛敬要罄平生懽呉君出紈綺孝純思力殫¶
垂領髪已素娱親衣尚斑天意亦有在一官仕郷𨵿¶
稱觴歳上壽香火欣團欒此身不願貴有家從苟完¶
願親日康寧丰容紫庭蘭毫彩神與相慈顔渥而丹¶
<pb:KR4d0464_SBCK_002-13b>¶
婺光藹萱室嬰香芬珮環壼族化柔懿周南詠幽閑¶
髙堂敞温清題扁存鑑觀致樂無復尚守身老彌堅¶
庶幾寸草心少報春輝妍堯都三萬家清風渺誰攀¶
作詩頌匪匱錫𩔖君其端㑹當䝉顯異寵光爛門䦨¶
三釜我禄餘履霜非謂寒一飽及妻子因君起長嘆¶
瀟瀟風樹底悲絶仲由&KR0227;¶
　　　　遣發僕夫李老櫬歸瘞淇上¶
　　　　　至元癸酉後六月十九日死于平陽寓舍¶
来自東西劒相看二十年因罹兵燼厄重結主奴縁¶
薪水嗟&KR0004;服耕耘遂𫠦天挈身辝勠辱得病便沈綿¶
藥餌功無効棺衾禮罔愆汝魂應有識歸到水西田¶
　　　　感寓¶
<pb:KR4d0464_SBCK_002-14a>¶
荆岩産竒寳輝山生五色鳯鳥集其上採者終莫識¶
卞生具神眼抱泣天地&KR0903;稱喻日百至此璠此玞珉¶
一世竟莫售指卞為瞽人&KR0018;之献楚子致前湏近臣¶
豈知事大繆反取按劒嗔𫉬譴或不賞戮辱終其身¶
所以苦節士萬古潜悲辛¶
　　　　陳村待渡¶
河行虚壤間随意東西卧我邉汾水行十日凡兩過¶
沮濡變深淵野航驚漏破篙師怯吾衰傳呼細扶柂¶
朝來大陳渡細擺得乆坐山川𨼆佳句軒豁矜寡和¶
秋風吹馬去行看林葉堕¶
　　　　沁水道中¶
蒼巔互出縮峪𫝑曲走蛇回眺驚後擁迎看復横遮¶
<pb:KR4d0464_SBCK_002-14b>¶
雲林蕩髙秋半嶺翻清霞十里九渡水清流帶寒沙¶
山溪本幽寂&KR0557;之聲乃譁觧鞍憇羙䕃覺我心静嘉¶
風技滿秋實野菊&KR0013;水涯幽馨散蘭馥紅鮮綴丹砂¶
二物固鎻碎託興騷人誇我欣記所見信筆書田家¶
　　　　宿板橋田舎¶
山村極幽僻坡嶺還四靣麋鹿日與伍自餘無所見¶
朅來事文石供給半山縣倦枕聴呼號相次過夜半¶
　　　　過鹿臺山¶
　　　　　在澤州沁水縣南二十里時&KR0013;安西王¶
　　　　　命伐石於此¶
逺尋文石崗來歷南山纒鹿䑓䑓為山幽徑蟠古篆¶
後峪行未盡前嶺已當靣秋聲蕩林越風露凄以泫¶
<pb:KR4d0464_SBCK_002-15a>¶
隂壑氣翁欎疑有虎豹變山田苦無多溝崦耕已遍¶
柴援結半空羅絡碧岩轉自憐終&KR0010;勤獸患防一旦¶
我本山中人束帶對郵&KR0122;頓然還舊觀瀟洒償夙願¶
行經𩀱蟾嶺石怪驚變現闖首槲樹間氣自太古練¶
月中誰推墜囚鎻属山縣乃知北平守認虎飲(一作/拍)¶
羽箭物肖本偶然長歌下層巘¶
　　　　觀穫蕎麥¶
摇摇珊瑚枝浥浥露光潤霜餘秋實繁壠畒欣一瞬¶
野人趂時穫柂車施素刃前推約歩長偃仆為一順¶
風来湯餅香玉粒夢炊甑田間還自𥬇三載㧾山郡¶
肥甘與菲薄一飯吾有分坎止與流行何思復何悶¶
　　　　臨汾節婦吟¶
<pb:KR4d0464_SBCK_002-15b>¶
松筠四時青特與凡木别弱草不自持風霜易摧折¶
坤柔變乾剛彤管古所&KR0003;臨汾孫氏媪寡操抱貞節¶
之死誓靡它棲心入霜月事姑極孝飬教子承世業¶
神明與扶持骨徤丹浮頰我觀中壘傳於粲古英烈¶
作詩備採官徽名継前&KR0530;¶
　　　　過鹿䑓西崦¶
　　　　　乙亥八月二十九日偕沁水縣尹李君¶
　　　　　飛卿眎治道馬上作¶
鹿䑓西南麓石路何扠枒青林轉幽深一水中可嘉¶
逺從半山来長流石為窪一泓湛寒碧野飲供麕䴥¶
濕雲擁絶壁灝爽霑巾紗我忻為緩轡睠立溪之涯¶
恍疑桃花源錦樹蒸紅霞畸人指前途兩㸃蒼山髽¶
<pb:KR4d0464_SBCK_002-16a>¶
　　　　荅老農語¶
風梢怒號寒駕言復西邁吟鞭趂羸&KR0406;直走壷口阨¶
俯縁絶澗源仰看孤石大陽崖栢青青隂嶺雪全蓋¶
詩脾儘餘清灝氣溢&KR0109;帶行行遇老農馬首言𥬇載¶
前時使君公治此逮困憊事成固國力規畫良匪&KR0520;¶
一朝文石去永利予等賴兹焉詎可忘衆意見遺愛¶
連章供&KR0101;司大嚼伸一快既聞父老言慚汗流浹背¶
道開非吾功物出數有在况予分當然添足恐成怪¶
夕陽澹前峰凝睇飛鳥外是中有佳趣毀譽吾敢介¶
<pb:KR4d0464_SBCK_002-16b>¶
¶
秋澗先生大全文集卷第二¶
