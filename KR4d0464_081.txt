# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:35.718113
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 81
#+PROPERTY: FILE SB04n0470-081秋澗先生大全文集-卷第八十一.
<pb:KR4d0464_SBCK_081-1a>¶
秋澗先生大全文集卷第八十一¶
中堂事記中¶
五日丙申¶
隂晦王相同左右司&KR0048;中賈居貞始入¶
朝陛見¶
上喜甚旣退侍中和者思傳¶
㫖命與諸相集議六曹并九道宣撫事於中書堂¶
六日丁酉¶
諸相㑹左丞張仲謙第(左丞名文/謙字仲謙邢州沙河人資安和匕恭/内敏於政不大聲以色○為都司時公来催帳竿)¶
(棊工事因教曰/朝家事有大小大事需議可敢奏稍緩/無方餘則不然吾子切念之今日思之可為至言也)以决前議大抵選¶
官薄賦評鈔法等事論者頗交雜王曰何傷取其長¶
便者用焉未刻諸相入見進大定政要因大論政務於¶
<pb:KR4d0464_SBCK_081-1b>¶
上前¶
聖鍳英明多可其奏班退¶
論諸相曰翼日¶
朕郊𥙊釃馬酮馬卿等不必扈行凢内外之務比還¶
悉裁定以聞¶
八日巳亥¶
天日極晴朗¶
上祀天於舊桓州西北郊皇族之外皆不得預禮也¶
九日庚子¶
晴暖諸相圓坐都省集兩曹&KR0122;史讎九道民事¶
十日辛丑¶
王張廉三相洎賈&KR0048;中㑹議政事因論功利等事且¶
<pb:KR4d0464_SBCK_081-2a>¶
曰丗代下衰其𫝑有不得不尓者時惲亦預坐因徐¶
起而言曰功利旣不能㢮心與術亦不可不辨也且¶
心以居正為體術以應變為用終之體不失而有成¶
者為上此大臣所先務也三相愕而起¶
十一日壬寅保定緫管蔡國公嗣子和略以本道鈔¶
法事耒議都堂為經畫之已刻張參政廉右丞㑹王¶
相第令詳定官周止縷讀衆士嘉謨而詳聽焉僉曰¶
不為無益也継㑹九道宣撫定議官制輕减民賦䓁¶
事申刻東北雲起蓊&KR0002;潑墨雨東來散絲千門間乍¶
暑霑潤為一快也¶
十二日癸夘諸相集廉右丞第審定前議盧進之飯¶
焉餉午鑾輅還宮有頃侍中和者思傳¶
<pb:KR4d0464_SBCK_081-2b>¶
㫖召諸相入　朝遂以軍國大政¶
上聞都俞際衆悉之以對¶
天顔為喜動且有恨其見晚之嘆是日平章趙壁以¶
軍儲事&KR0013;譴胥靡於家甚嚴惲時從承旨王公上諸¶
趙公心雖惕厲氣量&KR0073;如也從而不去者唯門下士¶
李革在焉(趙事為結東平粮事/李九山謂此事/盖意/起於陳徳秀禍成於杜彦深公實不知也藺仁甫之)是日河&KR0047;宣¶
撫兼&KR0052;略使史公至自汴梁¶
十三日甲辰夘刻㑹廉右丞第辰刻諸相入¶
朝以議定六部等事　上聞¶
綸音撫尉大允所奏曰向耒群疑渙然冰釋比出宫¶
小雨浥塵綬轡沙堤有不覺其喜者晡時張叅政廉¶
右丞㑹王相第以奏允諸務耒審聴焉¶
<pb:KR4d0464_SBCK_081-3a>¶
十四日乙巳雨午刻開霽㑹楊宣撫果張宣撫徳輝¶
劉宣撫肅張左丞𠕅議民賦事盖有所未盡故也十¶
三日丙午有¶
㫖就上都長春宫作清醮三晝夜為民祈福奏告文¶
字交王鶚定撰者其辝有既𫉬𢌿矜之福冝隆敷錫¶
之恩六轡属還歸之際一家孚保又之休言念蒼生¶
不無素擾或凶荒之災相望或轉徙之苦相仍雖勑¶
有司俾修善政更祈照鍳普洽鴻私是日巳刻廉右¶
丞張𠫵政㑹王相第呼金齒蠻使人問其來庭之意¶
及國俗地理等事言語侏離重譯而後通國名百夷¶
盖群蠻之緫&KR0091;也其地在大理西&KR0047;數千里外而𨽻¶
六詔焉曰阿吉者捻迭部長阿列所遺曰鉢布者玉¶
<pb:KR4d0464_SBCK_081-3b>¶
龍川部長塔亨所遣偕来者八人始自戊午冬發於¶
本土至是方逹上都其人衣冠裝束髻髪于頂褁以¶
絳氊復以白疊布盤繞其首衣以皂繒無衿領之制¶
膝以前裂而編之如懸索然眉額間塗丹墨為飾金¶
其齒盖國俗之賤者也意思野逸殆驚麕然其土冝¶
稲有牛馬山羊雞豚鵝鴨之属兵械有刀槊手弩而¶
無弓矢甲胄既而遣還¶
上命中山人劉芳借職兵部&KR0048;中使其國都堂命惲草¶
詔其辭有嘉爾䓁䟦渉&KR0113;阻懷徳逺来首輸事大之¶
誠克謹畏天之戒轉為宣暢　皇猷告諭隣附俾知¶
國家威靈無逺弗届之意是日耶律中書来自漠北¶
聖㫖¶
<pb:KR4d0464_SBCK_081-4a>¶
十六日丁未史經略張右丞洎衆宣撫集都堂條具¶
民政¶
十七日戌申辰刻諸相入　朝以集議聞¶
上一允所奏向夕出宫¶
十八日巳酉省奏准條畫民事凡廿七欵為施行之¶
十九日庚戌百僚入見少頃出㑹東省奉¶
㫖召九路緫管頒示新典&KR0002;有所陳即具以¶
聞除河間真定餘略有異同復為啇確奏¶
裁以定廿日辛亥¶
内宴不克見是晚工部石里忽(即李)&KR0013;問堂命都司楊¶
恕提控趙謙同惲等磨勘工匠支銷䓁簿逹曙不寐¶
廿一日壬子都堂令惲檢討唐人置信牌鎻長官㕔¶
<pb:KR4d0464_SBCK_081-4b>¶
事諸相辨析石里忽事責遂有所歸巳刻既雨而雪¶
寒沍盡日¶
廿二日癸丑八　見午刻諸相圎坐讎校九道宣撫¶
殿㝡時東平撫司民賦有未足者某官對云云省官¶
曰不聞詔條使户口増差發辨方為&KR0091;職某官以不¶
敏謝及議中外新舊官改授定制轉午雨雹蔽地大¶
者如彈丸俄而風作土下如雨黄霧四塞逮酉刻聞¶
開霽¶
廿三日甲寅司天臺官中順大夫張爲雨土亊以民勞¶
上聞明年新都之建遂經始焉¶
廿四日癸夘極晴朗諸相入¶
朝奏准七道宣撫司所行條畫¶
<pb:KR4d0464_SBCK_081-5a>¶
　一中統元年科訖差發多有不盡户計所據今&KR0010;¶
　　科差湏管子細照勘務要盡實科徴不致隱漏¶
　　兼各路投下户計差發欽奉見降¶
聖㫖亦從各路緫管府驗數科徴仰各路管民官照¶
　　勘本管地面内見住人民户及不以是何人等¶
　　&KR0063;合收係當差者湏管從實盡數科徴見了數¶
　　目開坐関部轉行申省¶
　　聞奏&KR0002;是中間却有漏落不盡實去處事發到¶
　　官定將當該官吏嚴行断罪外宣撫司有失体¶
　　䆒者亦行治罪仍先取管民官甘結文字¶
　一中統二年差發雖巳定立限次仰各路管民官¶
　　更為斟酌彼中事𫝑催徴如限内併納者聽務¶
<pb:KR4d0464_SBCK_081-5b>¶
　要民户安差發辦乃為&KR0091;職¶
　一起置信牌事縁為各路遇有催督差發勾追官¶
　吏䓁事多用委差官併隨衙門勾當人及曵刺¶
　祗候人䓁投下文字不得搔擾民間轉致遲悞¶
　官中事務為此擬定今後止用信牌催辦一切¶
　公事據置到信牌編立字號令長官次官圎簽¶
　於長官㕔事封鎻收掌如緫管府行下州府科¶
　催差發并勾追官吏䓁事所用信牌隨卽附簿¶
　粘連文字上明標日時定立信牌廽日勾銷并¶
　照勘稽遲限次䆒治施行&KR0002;雖有文字無信牌¶
　或有信牌無文字並不准用廻日即仰本人賚¶
　擎前來赴緫管府當㕔繳納當該司吏不得一¶
<pb:KR4d0464_SBCK_081-6a>¶
　面接受落　如違䆒治據府行下司縣其司縣¶
　行下所管地面亦仰依上施行¶
　一各路所設急逓鋪委自宣撫司提領仍禁約㳂¶
　路不得奪要文字本管官司亦不得科取差發¶
　錢物并照刷逓轉文字如有稽遅日時約量治¶
　罪據鋪側近住坐或開店買賣聴過徃軍馬使¶
　臣人䓁並不得搔擾逓轉文字除申¶
　朝廷省并夲路行移官司緊要文字外其餘閑¶
　慢文字不得入逓亦不得私下夾帶一毫物件¶
　轉送仍常㓛存恤不致逃竄失所&KR0002;有違犯仰¶
　宣撫司䆒治施行¶
　一宣撫司&KR0002;遇緊要井機密公事湏當赴¶
<pb:KR4d0464_SBCK_081-6b>¶
　　朝省計禀即仰乗坐鋪馬走逓如是㝷常公事¶
　止令入逓轉發除降去起馬剳子外夲司更不¶
　　得别給起馬剳子¶
　　　宣撫司起馬五疋　副使四疋¶
　　　委差官令史人䓁三疋¶
　一宣撫司官比及頒俸以来&KR0096;依使臣分例批支¶
　一宣撫司曳刺祗候人比及定奪止設人數毎司¶
　　&KR0096;設二十午刻諸相大合食扵省堂之西偏奉¶
㫖命平章王文統舉讀史一人遂以詳定官周止噟選¶
廿五日丙辰諸相按問髙麗質子王淳與淇甫■■¶
事未刻新舊宣撫拜¶
命於省中就付條畫新制及諸換授官資者悉裁遣之¶
<pb:KR4d0464_SBCK_081-7a>¶
廿六日丁巳辰刻入見¶
上以錢穀大計問平章文統敷對明敏慮無遺䇿(凡軍/國大)¶
(事皆有成筭然後撮其要領使例相此)¶
廿七日戊午¶
上命平章王文統與前省官庭辨中元民賦虚實比¶
上年多寡之數&KR0002;人為語塞¶
廿八日已未暑氣甚隆有¶
㫖昨者比附前政甚優終未服其心也奏准差宣便¶
蒲散禧悉起燕帑所有金帛䓁物是日特¶
㫖命趙璧平章政事如故其夜諸&KR0122;以㑹計故逹¶
曙不寐¶
廿九日庚申王相以簿書委積重為規畫授諸&KR0122;成¶
<pb:KR4d0464_SBCK_081-7b>¶
筭以備不時　顧問¶
三十日辛酉前相臣安天合授西京路宣撫大使仍¶
錫金虎符特寵異焉未刻堂命惲草宣諭大理及合¶
刺章俾還夲土手¶
詔其辝有云嘉汝䓁逺自雲&KR0047;導從選鋒轉𢧐千里¶
直渡鄂渚以逹於此勤巳至矣今者俾尔各還本土¶
以遂厥性之語各優賜人有差是日九道所造狐貉¶
衣裘其數畢具王相命省&KR0122;王文蔚并惲用棋方抺¶
子通𩔖比附使見估直髙下孰省孰費且曰兹蓋史¶
臣年表遺法固非吏輩所能知也蓋有所謂而云¶
五月甲午王戍朔&KR0058;明逹官巨僚畢集中省遂檢前¶
省民賦以上年比中元數多而所入者鮮以中元比¶
<pb:KR4d0464_SBCK_081-8a>¶
上年户同而所入者廣論辨者乆之前省官屈服始¶
無異議焉諸相僉曰先後之事明矣遂具以聞夜漏¶
下八刻廉右丞賈郎中傳¶
㫖曰&KR0002;輩無狀凡所以欺蔽不&KR0063;䓁事悉索焉以聞¶
明日癸亥天威雷震前省官始知懼待罪矣中外聞¶
者有萬口一辭之快是日巳刻東平宣撫司申國信¶
使郝經䓁為宋人扼駐蘄州渦口不遣入國事旣而¶
知為宋人所誑我實不審所在也未刻復遣户部貟¶
外郎王煥催發燕藏諸物¶
&KR0004;三日甲子晴朗盡日詰問前省官事是日九道宣¶
撫其先赴攸司及諸換授官入¶
朝陛辝&KR0172;聲和氣洋洋郁郁滿¶
<pb:KR4d0464_SBCK_081-8b>¶
皇都而載歸路矣上京路緫管忙占都喜見諸相於¶
都堂(識所謂海/魚九尾者)¶
四日乙丑問前省官事¶
五日丙寅問前省官事已刻¶
寥休上人來自&KR0047;庵諸相就謁於龍光北寺識所謂¶
温庵主者未刻有¶
㫖命宣撫姚樞赴省同議軍湏調度䓁事(姚字公茂郴城人/資明亮深識有)¶
(理學甞從征大理有佐命功至元改元轉天下官公力為多上甞曰公茂/善談論物之圓者只說出柄来官至中書左亟終翰林承㫖)¶
是日左司都事楊恕傳¶
都堂鈞㫖令惲草移宋三省牒文向夕隂晦大風其¶
牒草云¶
大蒙古國行中書省移宋三省¶
<pb:KR4d0464_SBCK_081-9a>¶
皇帝即位之&KR0004;重惜&KR0047;北生靈之故一視同仁首主¶
和議特遣信使敬奉　國書講信&KR0113;睦徃年征進大¶
軍即令分還本屯仍嚴勑邊將非奉¶
土命毋得妄動爰自行人㗸命巳来載更&KR0010;律寂無¶
来音其於講&KR0113;之事將如何哉不惟有失忱辭反啓¶
邉釁以至攻圍我上石侵軼我鄧鄙襲華陽擾随州¶
刼掠真陽數犯漣水皆出於使軺巳入彼境之後夫¶
信與義自古所恃以為國者也一旦&KR0162;棄曲直所在¶
自有任其責者矣&KR0002;和議可必即當速遣重使與我¶
行人偕来其或逗遛&KR0010;月别有異議請選帥徒具戈¶
甲預致師期相與㑹獵於江&KR0047;之地可也於斯二者¶
惟所擇焉比来間將屡請出師以報侵彊之役省府謹守¶
<pb:KR4d0464_SBCK_081-9b>¶
聖訓弗允所請不識日者數舉果何爲而然&KR0088;今¶
大駕北狩巳是&KR0047;還陛見之日何以爲奏兾早示定¶
議母坐失良圗以貽後悔¶
七日戊辰夘刻百夷奉使劉方成行巳刻入見多所¶
陳奏皆常例事内一條禁不得以馬挽車引碾及無¶
故屠宰重兵力也¶
是日發&KR0048;國遣人来献卉服諸物其使自本土逹¶
上都巳踰三年&KR0003;其國在囬紇極西徼常晝不夜野¶
䑕出穴乃是入夕人死衆竭誠𥸤天間有甦者蠅蚋¶
悉自木出婦人頗妍羙男子例碧眼黄髪所經涂有¶
二海一則踰月一則朞月可度其舡艘大可載五十¶
百人其所獻醆斚蓋海鳥大夘分而爲之酌以涼醑¶
<pb:KR4d0464_SBCK_081-10a>¶
即温豈世所謂温涼盞者&KR0088;¶
上嘉其逺来囬賜金帛甚渥是日懷孟路勸農官王¶
秉中(字仲/撝)来王相令訪問枋口去路六十里属濟源縣¶
所開水利即令漑民田幾何仲撝曰水舊名古秦渠¶
蓋魏未司馬孚創修至隋盧賁復開治唐太和間河¶
陽節度使太加䟽導漑河内河陽温濟武陟五縣民¶
田五千餘頃宋天聖&KR0004;枋堰始壞至是仲撝復為起¶
廢又云&KR0004;興役時掘地丈餘得栢枋數十叚&KR0091;曰枋¶
口豈因是得名乎是夜内庭官忽魯不花(不令吉及第二子/時年三十一歳)¶
飲諸相於中省既夕継之以火二鼓方散¶
八日巳巳對問前行部尚書馬月忽乃事所牒宋三¶
省又移河&KR0047;宣撫史公令改作經略司牒宋淮東制¶
<pb:KR4d0464_SBCK_081-10b>¶
司施行就令選官充詳問官者經略公以太原士人¶
崔明道為使&KR0047;京兵馬副都李合義貳焉以徃(其意蓋/以或有)¶
(不順先以省檄牒之/則後無繼焉故也)¶
堂議中書出政之地人雜還莫能禁奏准¶
令怯薛丹二人監約省庭間自是¶
中省之務頗清肅焉是日　都堂命惲編𩔗歴代水¶
利營屯田漕運錢幣租庸調䓁法及漢唐巳来宫殿¶
制度䓁事巳刻¶
上御萬安閤四川楊侍&KR0048;遣其子以弓矢䓁物具表¶
来献反廽¶
上以手詔荅之楊大淵省表具之朕恪守王封遽膺¶
推戴即位之始不遑康寕惟尔逺戍邊陲乆服戎政¶
<pb:KR4d0464_SBCK_081-11a>¶
身外心内来陳賀章冝加寵荅之辭以勵忠貞之節¶
故兹詔示想冝知悉　又一囬紇醫者貢橐駞三十¶
頭鞍具幪帕全光彩照地鳴皷吹螺自臯門而入又¶
一囬紇贄栗色宛焉八拜玉面鹿身聳立如𦘕所謂¶
脫必察者也申刻省起諸相候¶
廉右丞疾¶
九日庚午推問馬月忽乃事巳是日¶
皇弟摩哥大王丗子昌童封永寕王仍改¶
父王玉寳爲金印命惲討論古今諸侯王印制遂製¶
紐爲駝作三臺其文曰永寕王印¶
十日辛未堂議欲以元寳鈔背用関防印誌既而議¶
不便但令比户粉壁嚴僞造之禁從楊宣無果議也有¶
<pb:KR4d0464_SBCK_081-11b>¶
㫖遣上都同知阿合馬計㸃燕京萬億庫諸色物貨¶
十一日壬申堂議曰古者天子有八寳盖所以崇天¶
授而鎮萬方也今¶
朝廷所用止一寳而已欲議奏令印工季并餘寳皆¶
刻而爲之用古文竒篆殆受命璽然惲曰此非可輕¶
議也又務繁需𠕅議焉已刻¶
上手詔宣諭四川侍郎楊某曰勇冠諸將名配古人¶
知大義之可爲籍諸城而來附獻以金帶示以誥牋¶
載詳終始之誠冝示褒崇之禮可特賜虎符充夔府¶
路行省兼安撫勾當更冝招懐未附共底丕平但桑¶
䕃不移而能立其功雖𦭘土至重而朕無所惜其賜¶
卿某物至可領也¶
<pb:KR4d0464_SBCK_081-12a>¶
諸相大合食逹官巨僚於都坐皆霑醉而罷¶
十二日癸酉有¶
㫖先召首相二三人入朝餘俟命於省署既而以大¶
宴不克見上都留守同知阿合馬兼太倉使請立和¶
糴所以溢廩&KR0067;堂議以曹人李亨字通甫勾當和糴¶
事改和糴爲規措所亨&KR0113;人事極經畫已而粒米狼¶
戻少尹愛其能焉¶
十三日甲戌䆒問前省官一切事理皆有定論今左¶
右司官具奏目然後詳𦗟巳¶
上聞以見上下通知故也午轉大雷電以雨且有雹¶
蔽地向夕内省官忽魯不花傳¶
旨令前省官及諸路在都管民䓁官詰旦集¶
<pb:KR4d0464_SBCK_081-12b>¶
闕下以聴¶
聖訓明日乙亥寅刻　詔罷東平路管民緫管兼行¶
軍萬户嚴忠濟仍敕戒諸路官寮無是效焉¶
國有常刑犯不容有嚴其&KR0004;授制辭有云尓父承¶
國家興運左右將士同心戮力封植東平施為名藩我¶
祖宗嘉尓父之功乃建為侯自尓嗣位又廿年¶
朕&KR0004;即政復命襲爵徃即乃封敬之慎之其修德砥¶
行自立名節勉圗後效無忝先猷至是未見顯咎遽¶
為黜罷或者不知而異焉未刻諸相退朝园坐按問¶
李宣撫王正之䓁事既而廉右丞傳¶
㫖召平章王文統遂入見¶
上於香閤夜漏下廿刻方退¶
<pb:KR4d0464_SBCK_081-13a>¶
十五日丙子誅東平經歷官邢衡銓&KR0004;邢以事告叅¶
政張易詰對於¶
上前邢欵服¶
命諸相監戮扵都城東十里外張手剚其腹從&KR0004;請也¶
十六日丁丑雨廉右丞耶律中書張叅政王平章推¶
攷定奪諸路户口等亊¶
十七日戊寅諸相復定擬大名西京北京賦税户口¶
未刻藏春仲晦来朝諸相就見於李虞卿宅略話而¶
退是日已刻¶
上臨軒親諭諸路緫尹遂以前東平緫管嚴忠濟弟¶
忠範為東平緫管仍戒之口兄弟天倫事至於此■¶
朕甚憫焉今■予命尓尹兹東土非以訟受之也彼¶
<pb:KR4d0464_SBCK_081-13b>¶
所責匪輕敬哉今而後苟不克荷非&KR0002;汝兄幸而免¶
也至是(知忠淸之失皆/為其弟/所發)因各賜馬酮慰遣復有改故從新之¶
諭又黜大名路逹魯花赤愛魯魯河西人小李鉗部¶
之子也¶
十八日已夘晴暑¶
上召前濟&KR0047;宣撫宋子貞真定宣撫劉粛河東宣撫¶
張德輝北京宣撫楊果於■内殿以擢用輔弼為問¶
楊果䓁前奏曰王文統材略規模朝士罕見其比然¶
以驟加登庸物論不無新舊之間如史天澤累¶
朝舊臣勲碩昭著&KR0002;使宅百揆大厭人望今文統輩¶
經畫其間則省事成矣¶
上曰置史某相位　念之乆矣卿䓁所言允恊■¶
<pb:KR4d0464_SBCK_081-14a>¶
朕意因賜食而退¶
十九日庚辰入見奏■栽大拜及六部亊¶
詔以世臣不花經略史天澤為右丞相不花時三十三&KR0010;¶
憲宗朝怯薛丹長領断事官其祖¶
太祖神元皇帝朝功臣父也孫秃花¶
憲宗朝萬夫長忽魯不花耶律鑄為左丞相忽魯不¶
花時年三十一&KR0010;父不令&KR0123;亥官人塔察児廉右丞¶
平章政事■塔察児時年廿八&KR0010;其父¶
憲宗朝世臣千夫長張參政為右丞宣撫楊果宣撫¶
啇挺叅知政亊餘如故是日諸相入見將退¶
上慰平章文統曰卿春秋髙恐勞於奏請今後可運¶
籌省幄&KR0002;有大議湏面陳者及朕有所咨訪入見小¶
<pb:KR4d0464_SBCK_081-14b>¶
事今人奏来不必煩卿也¶
上以王&KR0078;下嫁午刻幸新桓■御營¶
廿日辛巳奉■旨命承旨王鶚定撰諸相制詞¶
廿一日壬午晴暑闔省大燕慶新除也時既相史公¶
所事皆𠋣重焉丞相曰天澤武臣何克&KR0018;荷但物務¶
未安者老夫通譯其間爲諸君條逹耳相則予曷敢¶
當衆愈服其謙㧕皆霑醉而散是晚承旨王公命惲¶
賫所撰制詞呈省其文通作一卷實封細衘書名上¶
用院印或問焉曰白麻盖自中出令實封防其外泄¶
亦唐人鎻院之意也既披詳或欲有所更定惲力言¶
其不可昔楊億以一壌字不勝其恧况改作乎苐修¶
飾之可也其史相詞頭有惟卿丗篤忠貞材兼文武¶
<pb:KR4d0464_SBCK_081-15a>¶
樹戰功於&KR0416;&KR0163;卿力良多論機務於廟堂朕心允恊¶
冝示百僚之式俾居諸相之先可特授中書右丞相¶
卿其振紀綱崇體要徃服新寵以壯舊猷¶
廉希憲惟卿秀㧞父兄學尊師友徃綏諸道視民一¶
以如傷就建行臺臨事毅然有断冝從政轄進署相¶
衘可超授平章政事惟暨乃心以荅　朕命¶
楊果櫂秀詞科馳聲劇縣佐南州之經略才巳見稱¶
專比郡之無綏人皆受賜政之參决僉曰汝諧可特¶
授參知政事祗服寵休益思報&KR0091;¶
廿二日癸未申刻堂議定省規一十條¶
其一曰凢三日一奏事軍國急務不拘此限¶
其二曰置勤政簿一扇凢公議已定事詳見于簿¶
<pb:KR4d0464_SBCK_081-15b>¶
讀一譯不得増减　言得日標題於逐欵之上還省¶
立檢圎覆定行¶
其三曰圎議定時首領官先擬定其事自下而上相¶
次剖决議定題押批判&KR0002;事関利害情見不同者各¶
具奏禀¶
其四曰圎議時非定貟不與知本房者不在囬避之¶
　限若事涉機宻者巳次請退¶
其五曰同僚赴省日出為期停午乃起旬一日暇事¶
　遇急速不拘此限有疾故者湏令報知庶免延¶
　待而巳¶
其六曰省府官并屬官各家不許受詞訟公文¶
其七曰如遇闕貟圎議公選不得用門下人&KR0024;充¶
<pb:KR4d0464_SBCK_081-16a>¶
其八曰省府通譯史額定選充餘者不與¶
其九曰奏事¶
上前宣讀通譯人各一貟¶
其十曰凢告事&KR0003;事者聴畢避其人公議定然後囬¶
　荅僉曰所畫理到遂施行焉¶
廿四日乙酉巳刻奏准粘合中書授平章政事北京¶
行省前歸徳府官民緫官張子良爲河&KR0047;宣撫使(張/字)¶
(漢臣以/名行)午刻令&KR0048;中賈居貞照勘一切換授¶
宣牌事無有稽緩¶
廿五日丙戌平章塔察児日令叅政楊公&KR0003;通鑑三¶
五叚是日至呉太子明&KR0097;中䑕矢事塔公掩卷曰我¶
試爲論之與正&KR0003;合一省爲屬目僕散禧起燕京帑¶
<pb:KR4d0464_SBCK_081-16b>¶
藏至上都辰刻¶
上&KR0026;於内藏喜甚曰自¶
祖宗已来未有如是之多也申刻平章亷公&KR0048;中賈¶
居貞&KR0122;髙明赴新桓　御營奏事堂議專委叅政楊¶
公定奪内外新舊官資是日諸相授麻制於都堂¶
詔下中外&KR0091;賀不勝其喜曰自¶
國朝開創巳来論其得賢於斯為盛時有言綦陽鐡¶
官不便者大抵其民皆殷實上户&KR0010;官得鐡甚鮮不¶
能當&KR0010;輸包絲稅石之數&KR0002;用此易鐡可増官煽數¶
倍之上堂議曰&KR0002;奏上¶
朝廷即從然不重慮恐未免横議仍令惲與工椽李¶
鼎計勘一&KR0010;常課所造幾何横造幾何一&KR0010;通可用¶
<pb:KR4d0464_SBCK_081-17a>¶
鐡幾何在都廣備庫見有鐡幾何且可支幾年用度¶
其外路應有鐡貨可支幾年用度既巳公曰未也&KR0002;¶
令民間興煽官為抽取凢幾爐一&KR0010;通可得鐡幾何¶
既已公曰未也&KR0002;都除内外見有數目止以民間一¶
&KR0010;抽到鐡數可供幾年正横造作用度既已公曰未¶
也&KR0002;將治户合人差税取酌中價直一&KR0010;委可易鐡¶
幾何有無少餘既已公曰未也更為積筭一&KR0010;合用¶
礦炭夫役且以酌中定數有無虧損官民既已公曰¶
未巳更為大約鐡官一&KR0010;及上下一切侵漁掊克虚¶
耗官物幾何既已公曰可也明日奏¶
上果有恐失悞造作為言者以是應之遂罷冶户帰¶
民因訓惲䓁曰書生論事大槩不差及詢其所以方¶
<pb:KR4d0464_SBCK_081-17b>¶
略鮮有不遲凝者&KR0002;將讀書苦心移之治此只一燈¶
之功尔於政事何有汝䓁勵精焉可也何患兹位之¶
不到哉是日不魯海牙授御史大夫兼大司農省諭¶
一切言吿事人不得私家請謁投訴遵新令也¶
廿七日戊子亭午右丞相史公赴　永寕王荣授改¶
鑄駞紐金印餘相圓坐照對燕京路民賦未刻掌記¶
魏&KR0004;来自燕城申刻定議公府署押事右丞相史公¶
與丞相忽魯不花五日輪畨一秉筆長官從上押右¶
者處外邉一左一右以次而下圓坐亦然所謂廟坐¶
廟晝也日將夕有大流星隕自巽位白光照野移時¶
方散是日劉宣撫才卿說前■朝省府各房止立鈞¶
旨簿無行卷六部應呈事務左右司官議定可否粘¶
<pb:KR4d0464_SBCK_081-18a>¶
方帖於部呈上書送字得都座准議省雜批釣旨於¶
後其左右司元書送帖亦不掲去用省印傳其上蓋¶
上下互為之防然後送部施行燕京路宣撫徐丗隆¶
威卿&KR0003;舊曰户部設審計科以料週&KR0010;所入幾何經¶
費幾何遇有支發至十萬貫部方呈省大抵係常例¶
有定體者如百官貫石之𩔗是也外&KR0048;邢敏說舊曰¶
&KR0048;中與外&KR0048;都事另幕坐是年秋與&KR0048;中不同處矣¶
及有所編省臺定式亦有可取者劉宣撫又説舊日¶
殿上奏事止左右两司&KR0048;中其人賢遇執政有闕即¶
拜参知政事¶
廿八日巳丑右丞相史公首秉判署是日命掌記魏¶
&KR0004;令史馮崧執掌奏事諸簿午刻奉¶
<pb:KR4d0464_SBCK_081-18b>¶
㫖定擬中行两省去留人貟抵暮張右丞下¶
朝&KR0003;所奏事¶
天顔甚喜交史丞相張左丞楊叅政留中王平章廉¶
平章張右丞行省事于燕¶
廿九日庚寅催督中外一切未經換授宣牌等事恐¶
留難故也省退王相置酒私第㑹劉才卿宋周臣姚¶
公茂王百一竇漢卿張耀卿許仲平李士都盖留别¶
故也是日嚴忠範授東平路緫管李士都授翰林侍¶
讀學士其制辝曰李昶學禮傳家明經登第練國家¶
之典故謹士行之操修方當青史之編冝與玉堂之¶
選冝公褒貶以示&KR0134;懲¶
夏六月辛永朔夘刻艮方有青紫二氣横亘間錯長¶
<pb:KR4d0464_SBCK_081-19a>¶
袤数十丈移時弗散巳而霧雨交作不見天官書云¶
凡星變氛祲三日内有雨大小㐫咎即亡甞以理推¶
之乖則致異和則為雨既和而雨其災自無經曰徃¶
遇雨則吉是也¶
二日壬辰晴暑¶
詔賜　木𫟍大王駞鈕金鍍銀印其文曰建昌王印¶
時王見征戍大理諸部建昌雲&KR0047;之别&KR0091;也都堂為¶
諸投下種田户奉¶
㫖逐欵施行一阿术魯柭都魯為頭衆&KR0677;馬赤官人¶
毎乙未年¶
皇帝聖旨為逐官出氣力上撥到種田人戸擬自今後¶
毎年除絲線稅粮照依舊例合納包銀内一半納¶
<pb:KR4d0464_SBCK_081-19b>¶
官一半給付本官用度¶
　　阿木魯㧞都魯　塔四火魯赤　𥬇匿亥¶
　　李里匣児㧞都　闊闊不花　孛羅口¶
　　怯烈亥　撒及四不花　這裏四迷¶
　　按察児　持不哥兀¶
　　也里乾男塔丑　别立古亥¶
一有¶
幹只思皇后下民户八十五户内六十戸元係牙刺¶
瓦赤全定包銀来今擬將合納包銀内一半納官¶
一半赴本投下送納外有諸雜户計二十五戸内打¶
捕一十一户依舊送納絲粮隨營一十四戸種田納¶
稅買賣納啇稅¶
<pb:KR4d0464_SBCK_081-20a>¶
一有　阿&KR0123;赤大王奏告為先奉¶
聖旨於太原路五戸絲内支與¶
皇后合敦銀一百五十定内除支訖外欠一百二十¶
定仰於本路五户絲料内中統一年為始分作三分¶
年放支與者外據種田民户二百一十戸合納稅粮¶
数目令本位下就用除已行下放支外仰照㑹施行¶
絲線包銀與其餘民户一体科撥¶
一有　塔察児大王奏漏籍户事仰依巳行¶
詔書体例行者¶
一有　阿刺合赤妃子從嫁民户差發并匠人関取¶
係官絲線織造叚疋本投下送納事仰就便取問本¶
位下人貟據上項民户差發&KR0002;前断事官定下全撥¶
<pb:KR4d0464_SBCK_081-20b>¶
今擬减免一半如已定减半者今擬全免外據匠人¶
依前関取係官絲線織造叚疋赴本投下送納者¶
一隨路應有金銀銅鐡丹粉錫碌䓁窑冶附籍漏籍¶
民户盡行罷去分付元附籍地面官司應當差發今¶
後許令諸人䓁有願入狀採打煽煉不用官本及占¶
役百姓者據所得数目官為斟酌抽分&KR0002;元管頭目¶
䓁願入狀不用官本及占役百姓興煽者聴如不願¶
者許他人入狀承認¶
一河&KR0047;路管下舞陽䓁處栽薑户仰與民一体當差¶
毎年合用生薑就燕京官為和買¶
一諸投下壬子年附籍&KR2399;口仰照依¶
先帝聖㫖於冬各附籍處依舊例當差者¶
<pb:KR4d0464_SBCK_081-21a>¶
一張杪児赤奏随路樂人差發事仰行下各路宣撫¶
司與民一例當差止免雜役仍仰各處官司都不得¶
因而搔擾不安遇有樂人赴闕承應官司斟酌■與¶
起發者¶
一忽都花奏有茶罕元撥與字羅亥夀州民户内附¶
籍三十一户見當絲線包銀税粮外有漏籍三十一¶
户内有打水&KR0425;一十户乞定奪事仰照勘附籍民尸¶
别無争差依種田户例送納絲粮外據包銀一半納¶
官一半與本官用度所據打水&KR0425;户不湏打捕水&KR0425;¶
與其餘漏籍民户一体於各管官司當差¶
一藤花户交各處官司與民一体當差仰斟酌氣力¶
約量科取加存恤外據年例合用藤花仰所属地靣¶
<pb:KR4d0464_SBCK_081-21b>¶
官司從長計置趂時採摘依数送納毋致㓕裂採取¶
闕少用度¶
一火赤逹刺罕大名府民户伍伯餘户每年除納絲¶
線稅粮外不納包銀止納軍■漢車銀二定二十九¶
两次後断事官按脫定下與民一体當差仰依元行¶
例與民一体當差施行是日未刻奏定左右三部尚¶
書䓁官¶
秋澗先生大全文集卷第八十一¶
