# -*- mode: mandoku-view -*-
#+TITLE: 秋澗集
#+DATE: 2015-09-23 10:26:12
#+PROPERTY: JUAN 81


中堂事記中¶
五日丙申¶隂晦王相同左右司郎中賈居貞始入¶朝陛
見¶上喜甚既退侍中和者思傳¶㫖命與諸相集議六曹
并九道宣撫事於中書堂¶
六日丁酉¶諸相會左丞張仲謙第(左丞名文謙字仲謙/邢州沙河人資安和)
<pb:KR4d0464_WYG_081-1b>
(靖公内敏於政不大聲以色惲為都司暏公來催帳竿/¶棊二事因數曰朝家事有大小事需議可取奏稍緩無)
(妨餘則不然吾子切念之/今日思之可為至言也)以决前議大抵選¶官薄賦平
鈔法等事論者頗交雜王曰何傷取其長¶便者用焉未
刻諸相入見進大定政要因大論政務於<md:KR4d0464_SBCK_081-1b>¶上前¶聖鑒英
明多可其奏班退¶諭相曰翼日¶朕郊祭驪馬駉馬卿等
不必扈行凡内外之務比還¶悉裁定以聞¶
八日己亥¶天日極晴朗¶上祀天於舊桓州西北郊皇族
之外皆不得預禮也
<pb:KR4d0464_WYG_081-2a>
九日庚子¶晴暖諸相圓坐都省集兩曹掾史讐九道民事¶
十日辛丑¶王張亷三相洎賈郎中會議政事因論功利
等事且<md:KR4d0464_SBCK_081-2a>¶曰世代下衰其勢有不得不爾者時惲亦預坐
因徐¶起而言曰功利既不能弛心與術亦不可不辨也
且¶心以居正為體術以應變為用總之體不失而有成¶
者為上此大臣所先務也三相愕而起¶
十一日壬寅保定總管蔡國公嗣子和略以本道鈔¶法
事來議都堂為經畫之已刻張參政亷右丞會王¶相第
<pb:KR4d0464_WYG_081-2b>
令詳定官周止縷讀衆士嘉謨而詳聽焉僉曰¶不為無
益也繼會九道宣撫定議官制輕減民賦等¶事申刻東
北雲起蓊若潑墨雨東來散絲千門間乍¶暑霑潤為一
快也¶
十二日癸邜諸相集亷右丞第審定前議臚進之飯¶焉
晌午鑾輅還宫有頃侍中和者思傳<md:KR4d0464_SBCK_081-2b>¶㫖召諸相入朝遂
以軍國大政¶上聞都俞際衆悉之以對¶天顔為喜動且
有恨其見晚之歎是日平章趙璧以¶軍儲事被譴胥靡
<pb:KR4d0464_WYG_081-3a>
於家甚嚴惲時從承㫖王公上詣¶趙公心雖惕厲氣量
裕如也從而不去者唯門下士¶李革在焉(趙事為結東/平糧事李九)
(山謂此事蓋意起於陳德秀禍成/於杜彦深公實不知也藺仁輔之)是日河南宣¶撫兼經
略使史公至自汴梁¶
十三日甲辰夘刻會亷右丞第辰刻諸相入¶朝以議定
六部等事上聞¶綸音撫慰大允所奏曰向來羣疑渙然
氷釋比出宫¶小雨浥塵緩轡沙堤有不覺其喜者晡時
張叅政亷¶右丞會王相第已奏允諸務來審聽焉<md:KR4d0464_SBCK_081-3a>¶
<pb:KR4d0464_WYG_081-3b>
十四日乙巳雨午刻開霽會楊宣撫果張宣撫德輝¶劉
宣撫肅張右丞再議民賦事蓋有所未盡故也
十¶五日丙午有¶㫖就上都長春宫作清醮三晝夜為民
祈福奏告文¶字交王鶚定撰者其辭有既獲畀矜之福
宜隆敷錫¶之恩六轡屬還歸之際一家孚保乂之休言
念蒼生¶不無累擾或㓙荒之災相望或轉徙之苦相成
雖勅¶有司俾修善政更祈照鑒普洽鴻私是日已刻亷
右¶丞張叅政會王相第呼金齒蠻使人問其來庭之意
<pb:KR4d0464_WYG_081-4a>
及國俗地理等事言語侏離重譯而後通國名百夷¶蓋
羣蠻之總稱也其國在大理西南數千里外而隸¶六詔
焉曰阿吉者<md:KR4d0464_SBCK_081-3b>¶龍川部長塔亨所遣偕來者八人始自戊
午冬發於¶本土至是方達上都其人衣冠装束髻髪于
項裹之¶絳氊復以白疊布盤繞其首衣以皂繒無衿領
之制¶膝以前裂而編之如懸索然眉額間塗丹墨為飾
金¶其齒蓋國俗之賤者也意思野逸殆驚麕然其土宜¶
稻有牛馬山羊雞豚鵞鴨之屬兵械有刀槊手弩而¶無
<pb:KR4d0464_WYG_081-4b>
弓矢甲胄既而遣還¶上命中山人劉芳借職兵部郎中
使其國都堂命惲草¶詔其辭有嘉爾等跋渉修阻懐德
逺來首輸事大之¶誠克謹畏天之戒轉為宣暢皇猷告
諭隣附俾知¶國家威靈無逺弗屇之意是日耶律中書
來自漠北<md:KR4d0464_SBCK_081-4a>¶十六日丁未史經畧張右丞洎衆宣撫集都堂條具¶民政¶
十七日戊申辰刻諸相入朝以集議聞¶上一允所奏向
夕出宮
<pb:KR4d0464_WYG_081-5a>
十八日巳酉省奏准條畫民事凡廿七欵為施行之¶
十九日庚戌百僚入見少頃出會東省奉¶㫖召九路總
管頒示新典若有所陳即具以¶聞除河間眞定餘畧有
異同復為商確奏¶裁以定
二十日辛亥¶内宴不克見是晚工部石里忽(即/李)被問堂
命都司楊¶恕提控趙謙同惲等磨勘工匠支銷等簿達
曙不寐¶
廿一日壬子都堂令惲檢討唐人置信牌鎖長官㕔<md:KR4d0464_SBCK_081-4b>¶事
<pb:KR4d0464_WYG_081-5b>
諸相辨析石里忽事責遂有所歸已刻既雨而雪¶寒沍
盡日¶
廿二日癸丑入見午刻諸相圎坐讐校九道宣撫¶殿&KR0415;
時東平撫司民賦有未足者某官對云云省官¶曰不聞
詔條使户口増差發辦方為稱職某官以不¶敏謝及議
中外新舊官改授定制轉午雨雹蔽地大¶者如弹丸俄
而風作土下如雨黃霧四塞逮酉刻間¶開霽¶
廿三日甲寅司天臺官中順大夫張為雨土事以民勞
<pb:KR4d0464_WYG_081-6a>
上聞明年新都之建遂經始焉¶
廿四日癸邜極晴朗諸相入¶朝奏准七道宣撫司所行
條畫<md:KR4d0464_SBCK_081-5a>¶　一中統元年科訖差發多有不盡户計所據今嵗¶科
　差須管子細照勘務要盡實科徵不致隠漏¶兼各路
　投下户計差發欽奉見降¶聖㫖亦從各路總管府驗
　數科徵仰各路管民官照¶勘本管地面内見住人民
　户及不以是何人等¶應合收係當差者須管從實盡
<pb:KR4d0464_WYG_081-6b>
　數科徵見了數¶目開坐闗部轉行申省¶聞奏若是中
　間却有漏落不盡實去處事發到¶官定將當該官吏
　嚴行斷罪外宣撫司有失體¶究者亦行治罪仍先取
　管民官甘結文字¶
　一中統二年差發雖已立定限次仰各路管民官¶更
　為斟酌彼中事勢催徵如限内併納者聽務<md:KR4d0464_SBCK_081-5b>¶要民户
　安差發辦乃為稱職¶
　一起置信牌事縁為各路遇有催督差發勾追官¶吏
<pb:KR4d0464_WYG_081-7a>
　等事多用委差官併隨衙門勾當人及伊喇¶祗候人
　等投下文字不得騷擾民間轉致遲悞¶官中事務為
　此議定今後止用信牌催辦一切¶公事據置到信牌
　編立字號令長官次官圎簽¶於長官㕔事對鎖收掌
　如總管府行下州府科¶催差發并勾追官吏等事所
　用信牌隨即附簿¶粘連文字上明標日時定立信牌
　迴日勾銷并¶照勘稽遲限次䆒治施行若雖有文字
　無信牌¶或有信牌無文字並不准用迴日即仰本人
<pb:KR4d0464_WYG_081-7b>
　¶賫擎前來赴總管府當㕔繳納當該司吏不得一<md:KR4d0464_SBCK_081-6a>¶面
　接受落(闕/)如違䆒治據府行下司縣其司縣¶行下所
　管地面並仰依上施行¶
　一各路所設急遞鋪委自宣撫司提領仍禁約沿¶路
　不得奪要文字本管官司亦不得科取差發¶錢物并
　照刷遞轉文字如有稽遲日時約量治¶罪據鋪側近
　住坐或開店買賣聽過往軍馬使¶臣人等並不得騷
　擾遞轉文字除申¶朝廷省并本路行移官司𦂳要文
<pb:KR4d0464_WYG_081-8a>
　字外其餘閒¶慢文字不得入遞亦不得私下夾帶一
　毫物件¶轉送仍常切存恤不致逃竄失所若有違犯
　仰¶宣撫司䆒治施行¶
　一宣撫司若遇𦂳要并機宻公事須當赴<md:KR4d0464_SBCK_081-6b>¶朝省計禀
　即仰乘坐鋪馬走遞如是尋常公事¶止令入遞轉發
　除降去起馬劄子外本司更不¶得别給起馬劄子¶
　　宣撫司起馬五匹　　　　副使四匹¶
　　委差官令史人等三匹
<pb:KR4d0464_WYG_081-8b>
　一宣撫司官比及頒俸以來權依使臣分例批支¶
　一宣撫司伊喇祗候人比及定奪止設人數每司¶權
　設二十午刻諸相大合食於省堂之西偏奉¶㫖命平
　章王文統舉讀史一人遂以詳定官周止膺選¶
廿五日丙辰諸相按問髙麗質子王淳與淇甫¶事未刻
新舊宣撫拜¶命於省中就付條畫新制及諸換授官資
者悉裁遣之<md:KR4d0464_SBCK_081-7a>¶廿六日丁巳辰刻入見¶上以錢榖大計問平章文統敷
<pb:KR4d0464_WYG_081-9a>
對明敏慮無遺䇿(凡軍國大¶事皆有成算然/後撮其要領使例相比)¶
廿七日戊午¶上命平章王文統與前省官庭辨中元民
賦虚實比¶上年多寡之數若人為語塞¶
廿八日巳未暑氣甚隆有¶㫖昨者比附前政甚優終未
服其心也奏准差宣使¶蒲散禧悉起燕帑所有金帛等
物是日特¶㫖命趙璧平章政事知政其夜諸掾以會計
故達¶曙不寐¶
廿九日庚申王相以簿書委積重為規畫授諸掾成<md:KR4d0464_SBCK_081-7b>¶算
<pb:KR4d0464_WYG_081-9b>
以備不時顧問¶
三十日辛酉前相臣安天合授西京路宣撫大使仍¶錫
金虎符特寵異焉未刻堂命惲草宣諭大理及哈¶喇章
俾還本土手¶詔其辭有云嘉汝等逺自雲南導從選鋒
轉戰千里¶直渡鄂渚以達於此勤已至矣今者俾爾各
還本土¶以遂厥性之語各優賜人有差是日九通所造
狐貂¶衣裘其數畢具王相命省掾王文蔚并惲用棋方
抹¶子通類比附使見估直髙下孰省孰費且曰兹蓋史
<pb:KR4d0464_WYG_081-10a>
臣年表遺法固非吏輩所能知也蓋有所為而云¶
五日甲午壬戌朔黎明達官巨僚畢集中省遂檢前¶省
民賦以上年比中元數多而所入者鮮以中元比<md:KR4d0464_SBCK_081-8a>¶上年
户同而所入者廣論辨者久之前省官屈服始¶無異議
焉諸相僉曰先後之事明矣遂具以聞夜漏¶下八刻亷
右丞賈郎中傳¶㫖曰若輩無狀凡所以欺蔽不應等事
悉索焉以聞¶明日癸亥天威雷震前省官始知懼待罪
矣中外聞¶者有萬口一辭之快是日巳刻東平宣撫司
<pb:KR4d0464_WYG_081-10b>
申國信¶使郝經等為宋人扼駐蘄州渦口不遣入國事
既而¶知為宋人所誑我實不審所在也未刻復遣户部
貟¶外郎王煥催發燕藏諸物¶
初三日甲子晴朗盡日詰問前省官事是日九道宣¶撫
其先赴攸司及諸換授官入¶朝陛辭歡聲和氣洋洋郁
郁滿<md:KR4d0464_SBCK_081-8b>¶皇都而載歸路矣上京路總管忙占都喜見諸相
於¶都堂(識所謂海/魚九尾者)¶
四日乙丑問前省官事
<pb:KR4d0464_WYG_081-11a>
五日丙寅問前省官事巳刻¶寥休上人來自南庵諸相
就謁於龍光北寺識所謂¶温庵主者未刻有¶㫖命宣撫
姚樞赴省同議軍須調度等事(姚字公茂栁城人資明/亮深識有¶理學嘗從征)
(大理有佐命至元改元轉天下官公力為多上嘗曰公/茂善談論物之圎者只說出枘來官至中書左丞終翰)
(林承/㫖)¶是日左司都事楊恕傳¶都堂鈞㫖令惲草移宋三
省牒文向夕隂晦大風其¶牒草云¶大蒙古國行中書省
移宋三省<md:KR4d0464_SBCK_081-9a>¶皇帝即位之初重惜南北生靈之故一視同
仁首主¶和議特遣信使敬奉國書講信脩睦往年征進
<pb:KR4d0464_WYG_081-11b>
大¶軍即令分還本屯仍嚴勅邉將非奉¶上命毋得妄動
爰自行人銜命已來載更嵗律寂無¶來音其餘講脩之
事將如何哉不惟有失忱辭反啟¶邉釁以至攻圍我上
蔡侵軼我鄧鄙襲華陽擾隨州¶刼掠真陽數犯漣水皆
出於使軺已入彼境之後夫¶信與義自古所恃以為國
者也一旦捐棄曲直所在¶自有任其責者矣若和議可
必即當速遣重使與我¶行人偕來其或逗留嵗月别有
異議請選師徒具戈¶甲預致師期相與會獵于江南之
<pb:KR4d0464_WYG_081-12a>
地可也於斯二者¶惟所擇焉比來閫將屢請出師以報
侵疆之役省府謹守<md:KR4d0464_SBCK_081-9b>¶聖訓弗允所請不識日者數舉果
何為而然耶今¶大駕北狩已是南還陛見之日何以為
奏冀早示定¶議毋坐失良圗以貽後悔¶
七日戊辰夘刻百夷奉使劉芳成行巳刻入見多所¶陳
奏皆常例事内一條禁不得以馬挽車引碾及無¶故屠
宰重兵力也¶是日發郎國遣人貢獻卉服諸物其使自
本土達¶上都已踰三年說其國在囘紇極西徼常晝不
<pb:KR4d0464_WYG_081-12b>
夜野¶䑕出穴乃是入夕人死衆竭誠籲天間有甦者蠅
蚋¶悉自木出婦人頗姸美男子例碧眼黃髪所經涂有¶
二海一則踰月一則朞月可度其船艘大可載五六¶百
人其所獻醆斚蓋海烏大卵分而為之酌以凉醑<md:KR4d0464_SBCK_081-10a>¶即温
豈世所謂温凉盞者耶¶上嘉其逺來囘賜金帛甚渥是
日懐孟路勸農官王¶秉中(字仲/撝)來王相令訪問枋口去
路六十里屬濟源縣¶所開水利即今溉民田㡬何仲撝
曰水舊名古秦渠¶蓋魏末司馬孚創脩至隋盧賁復開
<pb:KR4d0464_WYG_081-13a>
治唐太和間河¶陽節度使大加疏導溉河内河陽温濟
武陟五縣民¶田五千餘頃宋天聖初枋堰始壊至是仲
撝復為起¶廢又云初興役時掘地丈餘得柏枋數十段
稱曰枋¶口豈因是得名乎是夜内庭官呼嚕布哈(布琳/濟逹)
(第二子時年/三十一嵗)¶飲諸相於中省既夕繼之以火二鼓方散¶
八日已巳對問前行部尚書馬烏呼納事所牒宋三¶省
又移河南宣撫史公令改作經略司牒宋淮東制<md:KR4d0464_SBCK_081-10b>¶司施
行就令選官充詳問官者經略公以太原士人¶崔明道
<pb:KR4d0464_WYG_081-13b>
為使南京兵馬副都李合義貳焉以往(其意蓋以或有/¶不順先以省檄)
(牒之則後無/繼焉故也)¶堂議中書出政之地人雜遝莫能禁奏准¶
令集賽丹二人監約省庭間自是¶中省之務頗清肅焉
是日都堂命惲編類歴代水¶利營屯田漕運錢幣租庸
調等法及漢唐已來宫殿¶制度等事已刻¶上御萬安閤
四川楊侍郎遣其子以弓矢等物具表¶來獻及迴¶上以
手詔答之楊大淵省表具之朕恪守王封遽膺¶推戴即
位之始不遑康寧惟爾逺戍邉陲久服戎政<md:KR4d0464_SBCK_081-11a>¶身外心内
<pb:KR4d0464_WYG_081-14a>
來陳賀章宜加寵答之辭以勵忠貞之節¶故茲詔示想
宜知悉又一囘紇醫者貢橐駝三十¶頭鞍具幪帕全光
彩照地鳴皷吹螺自&KR0399;門而入又¶一囘紇贄栗色宛馬
入拜玉面鹿身聳立如畫所謂¶脫必察者也申刻省起
諸相候¶亷右丞疾¶
九日庚午推問馬烏呼納事已是日¶皇弟穆克大王世
子昌童封永寧王仍改¶父王玉寳為金印命惲討論古
今諸侯王印制遂製¶紐為駝作三䑓其文曰永寧王印
<pb:KR4d0464_WYG_081-14b>
十日辛未堂議欲以元寳鈔背用闗防印誌既而議¶不
便但令比户粉壁嚴偽造之禁從楊宣撫果議也有<md:KR4d0464_SBCK_081-11b>¶㫖
遣上都同知阿哈瑪特㸃燕京萬億庫諸色物貨¶
十一日壬申堂議曰古者天子有八寳蓋所以崇天¶授
而鎮萬方也今¶朝廷所用止一寳而已欲議奏令印工
季并餘寳皆¶刻而為之用古文竒篆殆受命璽然惲曰
此非可輕¶議也又務繁需再議焉巳刻¶上手詔宣諭四
川侍郎楊某曰勇冠諸將名配古人¶知大義之可為籍
<pb:KR4d0464_WYG_081-15a>
諸城而來附獻以金帶示以誥牋¶載詳終始之誠宜示
褒崇之禮可特賜虎符充䕫府¶路行省兼安撫勾當更
宜招懐未附共底丕平但桑¶䕃不移而能立其功雖茒
土至重而朕無所惜其賜¶卿某物至可領也<md:KR4d0464_SBCK_081-12a>¶諸相大合
食達官巨僚於都坐皆霑醉而罷¶
十二日癸酉有¶㫖先召首相二三人入朝餘俟命於省
署既而以大¶宴不克見上都留守同知阿哈瑪特兼太倉
使請立和¶糴所以溢廪庾堂議以曹人李亨字通甫勾
<pb:KR4d0464_WYG_081-15b>
當和糴¶事改和糴為規措所亨脩人事極經畫已而粒
米狼¶戾少尹愛其能焉¶
十三日甲戌䆒問前省官一切事理皆有定論今左¶右
司官具奏目然後詳聽已¶上聞以見上下通知故也午
轉大雷電以雨且有電¶蔽地向夕内省官呼嚕布哈傳¶
㫖令前省官及諸路在都管民等官詰旦集<md:KR4d0464_SBCK_081-12b>¶闕下以聽¶
聖訓
明日巳亥寅刻詔罷東平路管民總管兼行¶軍萬户嚴
<pb:KR4d0464_WYG_081-16a>
忠濟仍敕戒諸路官寮無是效焉¶國有常刑犯不容不
嚴其初授制辭有云爾父承¶國家興運左右將士同心
戮力封植東平施為名藩我¶祖宗嘉爾父之功乃建為
侯自爾嗣位又廿年¶朕初即政復命襲爵往即乃封敬
之慎之其脩德砥¶行自立名節勉圗後效無忝先猷至
是未見顯咎遽¶為黜罷或者不知而異焉未刻諸相退
朝圎坐按問¶李宣撫王正之等事既而亷右丞傳¶㫖召
平章王文統遂入見¶上於香閣夜漏不廿刻方退<md:KR4d0464_SBCK_081-13a>¶
<pb:KR4d0464_WYG_081-16b>
十五日丙子誅東平經歴官邢衡銓初邢以事告叅¶政
張易詰對於¶上前邢欵服¶命諸相監戮於都城東十里
外張手剚其腹從初請也¶
十六日丁丑雨亷右丞耶律中書張叅政王平章推¶攷
定奪諸路户口等事¶
十七日戊寅諸相復定擬大明西京北京賦稅户口¶未
刻藏春仲晦來朝諸相就見於李虞卿宅略話而¶退是
日巳刻¶上臨軒親諭諸路總尹遂以前東平總管嚴忠
<pb:KR4d0464_WYG_081-17a>
濟弟¶忠範為東平總管仍戒之曰兄弟天倫事至於此¶
朕甚憫焉今予命爾尹茲東土非以訟受之也彼<md:KR4d0464_SBCK_081-13b>¶所責
匪輕敬哉今而後茍不克荷非若汝兄幸而免¶也(至是/知忠)
(濟之失皆為/其弟所發)因各賜馬酮慰遣復有改故從新之¶諭又
黜大名路達嚕噶齊阿嚕嚕河西人小李鉗部¶之子也¶
十八日巳夘晴暑¶上召前濟南宣撫宋子貞真定宣撫
劉肅河東宣撫¶張德輝北京宣撫楊果於内殿以擢用
輔弼為問¶楊果等前奏曰王文統材略規模朝士罕見
<pb:KR4d0464_WYG_081-17b>
其比然¶以驟加登庸物論不無新舊之間如史天澤累¶
朝舊臣勲碩昭著若使宅百揆大饜人望令文統輩¶經
畫其間則省事成矣¶上曰置史某相位念之久矣卿等
所言允協<md:KR4d0464_SBCK_081-14a>¶朕意因賜食而退¶
十九日庚辰入見奏裁大拜及六部事¶詔以世臣巴哈
經略史天澤為右丞相巴哈時三十三嵗¶憲宗朝集賽
丹長領斷事官其祖¶太祖神元皇帝朝功臣父伊遜圖
哈¶憲宗朝萬夫長呼嚕布哈耶律鑄為左丞相呼嚕布
<pb:KR4d0464_WYG_081-18a>
哈時年三十一嵗父布琳吉台官人塔齊爾亷右丞¶平
章政事塔齊爾時年廿八嵗其父¶憲宗朝世臣千夫長
張叅政為右丞宜撫楊果宣撫¶商挺叅知政事餘如故
是日諸相入見將退¶上慰平章文統曰卿春秋髙恐勞
於奏請今後可運¶籌省幄若有大議須面陳者及朕有
所咨訪入見小<md:KR4d0464_SBCK_081-14b>¶事令人奏來不必煩卿也¶上以王姬下
嫁午刻幸新桓御營¶
廿日辛巳奉㫖命承㫖王鶚定撰諸相制詞
<pb:KR4d0464_WYG_081-18b>
廿一日壬午時暑闔省大燕慶新除也時既相史公¶所
事皆倚重焉丞相曰天澤武臣何克負荷但物務¶未安
者老夫通譯其間為諸君條逹耳相則予曷敢¶當衆愈
服其謙抑皆霑醉而散是晚承㫖王公命惲¶賫所撰制
詞呈省其文通作一卷實封細銜書名上¶用院印或問
焉曰白麻蓋自中出令實封防其外泄¶亦唐人鎖院之
意也既披詳或欲有所更定惲力言¶其不可昔楊億以
一壤字不勝其恧况改作乎第修¶飾之可也其史相詞
<pb:KR4d0464_WYG_081-19a>
頭有惟卿世篤忠貞材兼文武<md:KR4d0464_SBCK_081-15a>¶樹戰功於疆場卿力良
多論機務于廟堂朕心允協¶宜示百寮之式俾居諸相
之先可特授中書右丞相¶卿其振紀綱崇體要往服新
寵以壯舊猷¶亷希憲惟卿秀拔父兄學尊師友往綏諸
道視民一¶似如傷就建行䑓臨事毅然有斷宜從政轄
進署相¶銜可超授平章政事惟暨乃心以荅朕命¶楊果
擢秀詞科馳聲劇縣佐南州之經略才已見稱¶専北郡
之撫綏人皆受賜政之叅決僉曰汝諧可特¶授叅知政
<pb:KR4d0464_WYG_081-19b>
事祗服寵休益思報稱¶
廿二日癸未申刻堂議定省規一十條¶
　其一曰凡三日一奏事軍國急務不拘此限¶
　其二曰置勤政簿一扇凡公議已定事詳見於簿<md:KR4d0464_SBCK_081-15b>¶讀
　一譯不得增减言得日標題於逐欵之上還省¶立檢
　圎覆定行¶
　其三曰圎議定時首領官先擬定其事自下而上相¶
　次剖決議定題押批判若事闗利害情見不同者各
<pb:KR4d0464_WYG_081-20a>
　具奏禀¶
　其四曰圎議時非定貟不與知本房者不在迴避之¶
　限若事渉機宻者以次請退¶
　其五曰同僚赴省日出為期停午乃起旬一日暇事¶
　遇急速不拘此限有疾故者須令報知庶免延¶待而
　¶已
　其六曰省府官并屬官各家不許受詞訟公文¶
　其七曰如遇闕貟圎議公選不得用門下人補充<md:KR4d0464_SBCK_081-16a>¶
<pb:KR4d0464_WYG_081-20b>
　其八曰省府通譯史額定選充餘者不與¶
　其九曰奏事¶上前宣讀通譯人各一員¶
　其十曰凡告事說事者聽畢避其人公議定然後囘¶
　答僉曰所畫理到遂施行焉¶
廿四日乙酉巳刻奏准紐赫中書授平章政事北京¶行
省前歸德府管民總管張子良為河南宣撫使(張字¶漢/臣以名)
(行/)午刻令郎中賈居貞照勘一切換授¶宣牌事無有稽
緩
<pb:KR4d0464_WYG_081-21a>
廿五日丙戌平章塔齊爾日令叅政楊公説通鑑三¶五
段是日至吳太子明蜜中䑕矢事塔公掩卷曰我¶試為
論之與正説合一省為屬目富察禧起燕京帑<md:KR4d0464_SBCK_081-16b>¶藏至上
都辰刻¶上觀於内藏喜甚曰自¶祖宗已來未有如是之
多也申刻平章亷公郎中賈¶居貞掾髙明赴新桓御營
奏事堂議専委叅政楊¶公定奪内外新舊官資是日諸
相授麻制於都堂¶詔下中外稱賀不勝其喜曰自¶國朝
開創已來論其得賢於斯為盛時有言綦陽鐡¶官不便
<pb:KR4d0464_WYG_081-21b>
者大扺其民皆殷實上户嵗官得鐡甚鮮不¶能當嵗輸
包絲稅石之數若用此易鐡可増官煽數¶倍之上堂議
曰若奏上¶朝廷即從然不重慮恐未免横議仍令惲與
工掾李¶鼎計勘一嵗常課所造㡬何橫造㡬何一嵗通
可用<md:KR4d0464_SBCK_081-17a>¶鐡㡬何在都廣備庫見有鐡㡬何且可支㡬年用
度¶其外路應有鐡貨可支㡬年用度既已公曰未也若¶
令民間興煽官為抽取凡㡬爐一嵗通可得鐡㡬何¶既
已公曰未也若都除内外見有數目止以民間一¶嵗抽
<pb:KR4d0464_WYG_081-22a>
到鐡數可供㡬年正橫造作用度既已公曰未¶也若將
冶户合人差稅取酌中價直一嵗委可易鐡¶㡬何有無少
餘既已公曰未也更為積算一嵗合用¶礦炭支役且以酌
中定數有無虧損官民既已公曰¶未也更為大約鐡官一
嵗及上下一切侵漁掊克虚¶耗官物㡬何既已公曰可矣
明日奏¶上果有恐失悞造作為言者以是應之遂罷冶
户歸¶民因訓惲等曰書生論事大槩不差及詢其所以
方<md:KR4d0464_SBCK_081-17b>¶略鮮有不遲疑者若將讀書苦心移之治此只一燈
<pb:KR4d0464_WYG_081-22b>
之功爾於政事何有汝等勵精焉可也何患茲位之¶不
到哉是日布琳哈雅授御史大夫兼大司農省諭¶一切
言告事人不得私家請謁投訴遵新令也¶
廿七日戊子亭午右丞相史公赴永寧王榮授改¶鑄駞
紐金印餘相圎坐照對燕京路民賦未刻掌記¶魏初來
自燕城申刻定議公府署押事右丞相史公¶與丞相呼
嚕布哈五日輪番一秉筆長官從上押右¶者處外邉一
左一右以次而下圓坐亦然所謂廟坐¶廟畫也日將夕
<pb:KR4d0464_WYG_081-23a>
有大流星隕自巽位白光照野移時¶方散是日劉宣撫
才卿説前朝省府各房止立鈞¶㫖簿無行卷六部應呈
事務左右司官議定可否粘<md:KR4d0464_SBCK_081-18a>¶方帖於部呈上書送字得
都座准議省雜批鈞㫖於¶後其左右司元書送帖亦不
掲去用省印傅其上蓋¶上下互為之防然後送部施行
燕京路宣撫徐世隆¶威卿說舊日户部設審計科以料
週嵗所入幾何經¶費幾何遇有支發至十萬貫部方呈
省大扺係常例¶有定體者如百官貫石之類是也外郎
<pb:KR4d0464_WYG_081-23b>
邢敏説舊日¶郎中與外郎都事另幕坐是年秋與郎中
不同處矣¶及有所編省䑓定式亦有可取者劉宣撫又
説舊日¶殿上奏事止左右兩司郎中其人賢遇執政有
闕即¶拜叅知政事¶
廿八日巳丑右丞相史公首秉判署是日命掌記魏¶初
令史馮崧執掌奏事諸簿午刻奉<md:KR4d0464_SBCK_081-18b>¶㫖定擬中行兩省去
留人員抵暮張右丞下¶朝説所奏事¶天顔甚喜交史丞
相張左丞楊叅政留中王平章亷¶平章張右丞行省事
<pb:KR4d0464_WYG_081-24a>
於燕¶
廿九日庚寅催督中外一切未經換授宣牌等事恐¶留
難故也省退王相置酒私第會劉才卿宋周臣姚¶公茂
王百一竇漢卿張耀卿許仲平李士都蓋留别¶故也是
日嚴忠範授東平路總管李士都授翰林侍¶讀學士其
制辭曰李昶學禮傳家明經登第練國家¶之故典經士
行之操脩方當青史之編宜與玉堂之¶選宜公褒貶以
示勸懲
<pb:KR4d0464_WYG_081-24b>
夏六月辛夘朔夘刻艮方有青紫二氣橫亘間錯長<md:KR4d0464_SBCK_081-19a>¶袤
數十丈移時弗散已而霧雨交作不見天官書云¶凡星
變氛祲三日内有雨大小㐫咎即亡嘗以理推¶之乖則
致異和則為雨既和而雨其災自無經曰往¶遇雨則吉
是也¶
　
　
　<md:KR4d0464_SBCK_081-21b>¶秋澗集卷八十一¶
<md:KR4d0464_SBCK_082-1a>¶
<pb:KR4d0464_WYG_082-1a>
欽定四庫全書
　秋澗集卷
