# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:36.443095
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 91
#+PROPERTY: FILE SB04n0470-091秋澗先生大全文集-卷第九十一.
<pb:KR4d0464_SBCK_091-1a>¶
秋澗先生大全文集卷第九十一¶
事狀¶
　　　　翰林院不當以資例取人¶
竊惟人材不出政事文章而巳政務但曽諳練尚可¶
勉為至於文章自非天材有學者不可强為今翰院¶
職掌人等樂其安簡占處名位守以&KR0010;月以次而迁¶
有從書冩至修撰待制者今後合無從本院精選人¶
材勾當不冝循迁以塞賢路¶
　　　　定奪黄河退灘地¶
一黄河两岸多有退灘閑地有¶
塔察大王位下頭目人等冐占作投下稲田令側近¶
農民冩立種佃官文字毎&KR0010;出納租課自餘不得開¶
<pb:KR4d0464_SBCK_091-1b>¶
耕竊詳河水走卧不常今日河&KR3421;明日退灘安得爲¶
投下属地今後合無將一切退灘地面許諸人開耕¶
種蒔實爲便益¶
　　　　舉耶律張商焦四相事狀¶
一竊見前中書左丞相耶律鑄前中書左丞張文潜前¶
安西王府王相啇挺秘書監焦仲益皆係¶
朝廷勲徳天下重望方今之務　親賢爲急比之求¶
訪踈逺如四相者識逹政體綜練時冝&KR0002;使之叅預¶
大政必能禆&KR0024;闕漏有所廣益傳&KR0091;圗任舊人共政¶
此之謂也¶
　　　　復許諸人陳言¶
一中統元年許諸人陳言當時主意不爲徒然蓋一¶
<pb:KR4d0464_SBCK_091-2a>¶
則舉知群下休慼之情二則視時政得失之弊三則¶
見人材可用之實令政務方殷惟慮廣來直言採議¶
得失令後合無復許諸人陳言内設詳定奪䓁官使¶
掌其事¶
　　　　舉明宣慰胡祗遹事狀¶
竊見前荆湖路宣慰副使胡祗遹自中統元年至今¶
揚歴中外二十餘年所至皆以能稱其識時應務通¶
方有為求之時輩不可多得誠經濟之良材時務之¶
俊傑也内外&KR0501;職皆可迭居今在閑日乆理合起復以應¶
清朝之選兹乃天下公論非卑職之所得私也¶
　　　　議司獄官¶
竊見隨路所設司獄官致恤囚徒最為切務盖使暮¶
<pb:KR4d0464_SBCK_091-2b>¶
夜不致踈虞寒暑罔令失所飲食以時醫藥無闕比¶
縁當罪不使苦楚無聊損傷人命此其職也近年多¶
以年老無能之人使充其任至獄事狼藉囚繫失所¶
是與不設等爾&KR0002;選得如徃年¶
大都路司獄劉彦禄十數人使之盡心獄事或今後應¶
重囚未断非理獄死者治司獄䓁罪如此庶仰副¶
朝廷哀矜庶獄之本意也¶
　　　　禁約興利無效等人¶
竊見近年開桃淄莱路石河致死損夫役甚衆終不¶
能成事竊詳&KR0002;輩妄開利孔明知無成萬一有效功¶
歸一已不成害及衆人所該之家其將何罪山東之¶
民至今咨怨今後&KR0002;復有如此妄言僥倖之者冝嚴¶
<pb:KR4d0464_SBCK_091-3a>¶
行禁約如見役興工者將来無驗合無量事重輕究¶
治庶免傷財害民之悔又安知非姦人之計可不審¶
慎之哉¶
　　　　議大名劵軍¶
竊見大名見屯生劵軍一萬二千餘人不及三年所¶
費錢粮至甚浩大米一十萬石鈔七萬餘定&KR0002;¶
上司近前别無驅用冝同徃年熟劵軍發還南中使¶
分&KR0032;諸翼以備邊防其中&KR0002;有年老者放還為民不¶
冝使仰食縣官坐糜經費(緫三万大名一万二千/衛輝路季太原十三年)¶
　　　　理財事狀¶
即今包銀課程茶塩之數歳入不貲用度不患闕少¶
所當更張者在於一切掌管之人染漬舊習中間多¶
<pb:KR4d0464_SBCK_091-3b>¶
方掊取盡入私門官不得用民實受弊使¶
國家虚受重利之名切要立法革弊使民力蘇息取¶
之不致困乏¶
　　　　馬政事狀¶
竊謂三軍之本以馬為先今遇有用度不免和買拘¶
刷和買官吏作弊拘刷則逺駭&KR0026;聴乞請於塞垣水¶
草冝収之地分立群牧使通政院專掌其亊¶
　　　　預備亊狀¶
除有司常例支持外振武屯田輸粟&KR0024;官最為上策¶
易稱君子儲戎噐以備不虞兼預備則造作如法犀¶
利可用晁錯謂甲不能禦矢與無甲同矢不能入堅¶
與無矢同可不重慎今後合無將隨路常課&KR0175;行整¶
<pb:KR4d0464_SBCK_091-4a>¶
&KR0039;督勒使成造如法於上書冩官匠姓名以考其程¶
於所湏去處起庫収貯如是庶得造作如法不致臨¶
時併造多不如法朽鈍不堪用度¶
　　　　為審断罪内亊狀¶
竊見隨路淹禁罪囚極多¶
省部自從以来逺踰半&KR0010;今追銀者有人填撫者有¶
官檢災亡者有使未聞曽差一官審理罪囚者古人¶
&KR0091;遭遇旱災多縁刑獄淹延所致即目巳是秋分乞¶
請選精詳官貟曉知刑名者同按察司官分路前去¶
審録歸断一切獄囚恐亦感召和氣之一端又使百¶
姓且知¶
省部不獨扵錢糓留意也¶
<pb:KR4d0464_SBCK_091-4b>¶
　　　　為革部符聴偏辝下断事狀¶
竊見¶
部吏符文之弊謂如甲以田宅告部便以偏辭有¶
理断付甲主乙復上訴新吏不照先行却以乙辭有¶
理即付乙主路官知其徇弊欲從理長者歸結二人¶
各&KR0029;元符互相不服其两造或赴察司陳告照卷明¶
見亦欲與之改正又縁¶
省例部断者不許輙改以致耽誤有累年經&KR0010;不能¶
杜絶者乞請¶
上司定奪歸一母令止慿偏辭輙下断語庶免人難¶
　　　　開種两淮地土事狀¶
一竊見黄河迤南大江迤北漢水東西两淮地面係¶
<pb:KR4d0464_SBCK_091-5a>¶
在前南北邉徼中間歇閑&KR0010;乆膏肥有餘雖有居民¶
耕種甚是稀少冝設立大司農司招集江南北無産¶
業人民驗丁力摽撥頃畒令一定住坐爲主官給牛¶
&KR0215;農具差税並不取要&KR0002;成就後别議定奪如此不¶
數年間開耕作熟貧民既得濟虛地又行内實萬一¶
緩急以食以兵皆可&KR0029;用¶
　　　　祝香百門山神事狀¶
一輝米凖差者二千石和買又不下二三千石又淇¶
水係是¶
御河上源一切漕運供給■大都甚有功用比之濟¶
瀆及物濟國潤民之功非細據上源水神似冝特降¶
香火以荅神休¶
<pb:KR4d0464_SBCK_091-5b>¶
　　　　司官不勝任者即行奏代事狀¶
照得¶
條畫内一欵按察官聲迹不好者即行奏代今南北¶
察司廿道毎司正官與首領人貟除新任未滿者是¶
迁調貟數嘗幾扵半材不易知安得人人而當之然¶
即其所知於&KR0004;選時稱停搭配不致偏重可也其巳¶
除而不勝者&KR0002;姑息待滿是知其無能今徒占位次¶
月費俸料養資歷而巳於司事何益乞請令&KR0101;察上¶
下半年巡行督察之&KR0010;取其功罪之&KR0057;者明著之以¶
示天下不次陞黜一二人所謂臺諌急則&KR0101;司警監¶
司警則郡縣肅誠激勸賢否振勵衰弊之一法也■¶
　　　　精選首領官員事狀¶
<pb:KR4d0464_SBCK_091-6a>¶
近年憲司首領官多取自雜流扵案牘文墨有絶不¶
通曉者其懦者備貟素餐強者挾&KR0059;害公紊亂官府¶
&KR0002;今後止於見任州縣八品七品職官内選兼該儒¶
吏通曉世務風采人望出緫幕之右者使充可也且¶
憲司職雖紏彈其體面全是禮法二者為用不同管¶
民叅佐衝撞辦集為能&KR0002;必其取強梁䟦扈務尚口¶
吻者是無良之人假其重&KR0020;使之行私耳伏乞詳思¶
以存大體¶
　　　　添書吏奏差人貟禄食資歷事狀¶
竊見按察司書吏奏差人貟據掌照文案紏察等事¶
其品雖微其職甚要今百物踴貴俸稍不足以育廉¶
賢愚混淆資叙不足以激勸循名責實似有所難惟¶
<pb:KR4d0464_SBCK_091-6b>¶
其養之厚故可責之重乞請將禄食資歷耳行定奪¶
稍得加重乆則人自為&KR0134;&KR0002;責罰出退其將何辭¶
　　　　関支俸錢事狀¶
竊見迁轉官吏例携㓜扶老千里區區而就一官照¶
得十八年正月内¶
朝廷令州縣依舊與俸却為各處官無見在至今有¶
未関支者是¶
國家露恩如常而州縣不蒙均恵方餬口不贍而責¶
曰尔無貪吾有法豈理也今後乞請將隨路百姓納¶
到俸錢另行收貯專以按月支付庶㡬官吏日得養¶
廉易於責辦¶
　　　　罷孫招討户¶
<pb:KR4d0464_SBCK_091-7a>¶
一孫招討户自都督史&KR0096;鎮鄧州時投拜約八百餘¶
户名之曰射生户即目散處襄鄧西山一帶合行分¶
属所在州郡為民當差不致别生事端¶
　　　　罷南陽屯田户¶
一南陽府屯田三千户徃年亦曽言其當罷其後¶
省差官與河&KR0047;宣慰司一同前徃屯所勘當定奪其¶
本管官見户齊歛鈔四两打發来官以此却言不罷¶
便至今依前屯種理合罷散兼&KR0047;陽縣民該驛程在¶
城見管當差户止十餘户遇有一切逓轉差役委不¶
能當&KR0002;將上項屯田户放還為民甚為便當¶
　　　　罷規運硝减山楂䓁官¶
一隨處見立規運所硝减局并河泊山楂山場䓁官¶
<pb:KR4d0464_SBCK_091-7b>¶
侵漁百姓其害非一謂如一切販買山貨䓁物其賣¶
主巳有認辦課程買主赴務起稅及其貨賣又行依¶
例啇税今来山楂䓁官鎻闌山路或半道廵捉更行¶
驗物抽分至於来自它所經過地方不慿関引取要¶
錢物稍渉疑似監収鎻索百方侵擾竊詳山野小民¶
貲本輕微仰之經營以供一切差役今者有此重併¶
實不&KR0147;生所立州府為¶
上司設置辦課衙門坐視亂行又不敢問致内負旣¶
屈控告無所據上項一切創立局司侵奪民利䓁事¶
理合革罷以慰民心¶
　　　　定奪儒户差發¶
照得丁酉年欽奉¶
<pb:KR4d0464_SBCK_091-8a>¶
聖旨節該中選儒生&KR0002;種田者輸納地稅買賣者出¶
　納啇稅開張門面營運者依行例供出差發其餘¶
　差發並行蠲免又照得中統二年欽奉¶
聖旨節該巳前¶
聖旨裏如今咱毎的¶
聖旨裏和尚也里可温先生荅失蛮體例裏漢児人¶
　河西秀才毎不㨂甚麽差發休着秀才的功業習¶
　者欽此至元十三年蒙¶
　上司差官試驗分㨂元籍除差儒人該試中儒人¶
　内两丁近下户計撥充大常寺禮樂户竊見試中¶
　儒人户内多有户下餘丁不曽就試官司収係當¶
　差又有因故不及就試儒人亦行全户収差&KR0002;蒙¶
<pb:KR4d0464_SBCK_091-8b>¶
　將元籍試中儒人户下餘丁不曽就試户計照依¶
　丁酉年試驗儒人¶
聖旨體例全免本户差發外及因故不及就試儒戸¶
　乞差官&KR0298;行試驗試中者依例免差黜落者収係¶
　當差實為受賜外有至元八年欽奉¶
聖旨保勘到委通文學續報&KR0029;差儒人於至元十三¶
　年亦行就試中選&KR0002;䝉依例除差以為後&KR0134;¶
　　　　薦前御史康天英狀¶
早膺劇任備見長材當官有通變之方持論熟經事¶
之慮考據實迹委號良能如憲臺&KR0004;立首以材望櫂¶
拜御史継授南京幕職時攻取襄樊夲官支持餽運¶
務繁益辦&KR0002;以才能可以從政八路之間少見其比¶
<pb:KR4d0464_SBCK_091-9a>¶
自秩滿居閑恬扵仕進于令四年抱用未伸中外漢¶
惜伏惟¶
聖朝方致理有為之秋如天英者不冝使才徳空老¶
田間以遺明時之用理合舉明以激貪鄙¶
　　　　保郝彩鱗狀¶
竊見故翰林侍讀學士　國信使郝經奉使亡宋幽¶
囚十有六年以沉欎致疾還朝未幾隨即物故據以¶
勞死事誠當優恤其家令嗣子彩鱗年長&KR0018;學卓有¶
所立似冝超䓁擢用以酬父勞且為立功立事者之&KR0134;¶
　　　　申明宣慰使陳祐狀¶
盖聞忠義者天下之大閑聖王常推而褒之所以砥¶
礪生民為當丗不忠者之&KR0134;竊見故中奉大夫浙東¶
<pb:KR4d0464_SBCK_091-9b>¶
道宣慰使陳祐歷事¶
两朝家無儋石迹其　官舉皆善政生而竭匡濟之¶
忠殁而有砥礪之効&KR0012;身遇㓂無路可生&KR0108;然不去¶
為國扞賊甘心白刄正色就死雖李司徒之握節死¶
事顔魯公之抗志&KR0162;軀無以過也至使越之部民感¶
愴忠節萬口一辭願留葬㑹稽世奉其祀自非精誠¶
洞貫儆動一時何能致此其於助丗教厲薄俗豈小¶
&KR0024;哉况忠義者¶
國家之元氣所冝養而不可衰也今本官淪忠泉壤¶
不蒙顯異切為¶
朝廷惜焉伏惟哀憐推而褒之不惟於贈典殊常將¶
見伏義守節之臣自兹為不少矣嗣子夔今為福建¶
<pb:KR4d0464_SBCK_091-10a>¶
路行軍千户盖出特¶
㫖不縁門資次子臯未仕通文學有孝行如録之從¶
政必有可稱亦旌顯之一端也¶
　　　　&KR0113;理大都南京石經事狀¶
三聖人之教其揆則一尊其師重其道此理之當然¶
也竊見¶
大都南京廟學所有九經石刻刋瑑極精近年巳来¶
舊制旣廢舉皆散落於荒煙草&KR0068;間日就摧圯甚可¶
寳惜且經之遺制自漢唐至今歷代¶
聖王無不尊崇修理盖重夫經丗大法故也今海宇¶
混一方息馬論道之時據上項石經理合脩立以彰¶
國容兼所費不過夫匠&KR0069;石而巳只係有司一言力耳¶
<pb:KR4d0464_SBCK_091-10b>¶
　　　　論黄河利害事狀¶
夫古人作事慮未然不治已然治未然用力少而收¶
功多沉預備不虞古之善教也河為中國經瀆迁徙¶
不常自古為患非小川細流可比&KR0060;見今夏自中堡¶
村南卧去京城廿里而近撞圈水三百餘歩&KR0020;湍悍¶
舊築月堤一蕩而盡又自河抵京北郊地&KR0020;漸下南¶
北争懸七尺之上中間土脉䟽惡素無隄防固護以¶
悍水衝又見犯去處不下五六十歩南接陳橋六丈¶
故溝至甚寛浚北&KR0020;既髙水性趋下断無北泛之理¶
故識者云巳隠犯京之&KR0020;似非過論也&KR0002;向前霖潦¶
大至瀑汎之際意欲所之崩摧潰决其害有不可勝¶
言者毎歳有司規畫不過今夏復夫數千明年興功¶
<pb:KR4d0464_SBCK_091-11a>¶
半萬縷水築堤以應一時極其所至僅能防備渰水¶
終非緩急可恃得濟之用但幸其不為菑耳况大梁¶
自古雄鎮今又為江淮緫㑹要津日當修理不可任¶
河作&KR1090;視為㝷常萬一侵犯豈惟使民居蕩析且廢¶
通漕控制之利民之大命又所係有重焉者盖開封¶
祥符陳留通許䓁數縣之地耕種不暇數萬餘頃&KR0002;¶
澷為淀濼&KR0010;訃先失民何以生此最可慮也又聞徃¶
年两次南犯酸&KR0037;陳橋二門止是支流小水京尹昔¶
告秃滿行省崔斌䓁極力堵閉幾不能塞况今大河¶
正流直指南卧常人尚慮將漸為患而增卑培薄分¶
流殺勢之議其可後㦲今體訪得河自臺頭寺西東¶
接&KR0142;縣西界两&KR0020;平無槽岸行流虚壤中故卧南卧¶
<pb:KR4d0464_SBCK_091-11b>¶
北大&KR0020;走作所以漸為京城害者不岀此百里間而¶
巳&KR0002;能舍小就大廣為規制如亡金新衛所修石岸¶
者遮障奔衝使東過三汊散為巨浸可毋慮也當職¶
竊詳每&KR0010;興功築隄防㧹真成戯劇恐徒費人功損¶
踐民田其為可防經乆之事曽無少&KR0024;如蒙以¶
國家大計論之河防之議其&KR0003;甚多合行重為講䆒¶
方来利害舎小就大廣為規制以圗一勞永逸之舉¶
寔為便當不然據要害去處建立祠廟專使以重禮¶
禱&KR0021;仰頼¶
洪庥庶囬神眷使河有定流不致傷財動衆亦捄災¶
之一端也¶
秋澗先生大全文集卷第九十一¶
