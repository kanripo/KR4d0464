# -*- mode: mandoku-view -*-
#+TITLE: 秋澗集
#+DATE: 2015-09-23 10:26:05
#+PROPERTY: JUAN 47


行狀¶
　　　故真定五路萬戸府參議兼領衛州事王公¶行
　　　狀¶
　　　　曽祖諱某　　　祖諱某¶
　　　　父諱某
<pb:KR4d0464_WYG_047-1b>
昔王延州有云君子有恵政而無異政史臣傳循
吏¶而無能吏故班孟堅叙龔黄鄭召諸人曰生有
榮號¶死見奉祀廪廪徳讓君子之遺風矣徳既肆
乎循政¶復極乎惠求之今人其惟王衛州乎公諱
昌齡字顯¶之姓王氏滄州人世雄於財以孝義著
稱鄉里公少<md:KR4d0464_SBCK_047-1b>¶穎悟不凡業儒學嶄然見頭角故大
父臨終嘆曰王¶氏之宗善積有素嗣續弗絶必矣然大
起吾門者必在此¶子也貞祐初滄景被兵破公以
<pb:KR4d0464_WYG_047-2a>
孤童子能依彊濟難¶間行歸汴抱負竒節時人未
之知也正大末京城戒¶嚴北面元帥府以材幹
辟公授帥府經厯官積勞遷¶明威將軍陳州防禦
判官適書大丞相政總兵民¶撫鎮河朔開幕府舉艮能
恢𢎞父兄之業用薦者起¶公參議幕府事公遂悉心畢
力知無不為故得感同¶風雲合若符契國朝有事東南
城攻野戰餘二十年¶公籌畫戎幄應變機權無戰無之
以至冒矢石輸忠¶力作士氣雖一時輔佐有不克負荷
<pb:KR4d0464_WYG_047-2b>
者初王師次安¶陸負險之民盤結山谷間備禦完固艱
於力取公慨<md:KR4d0464_SBCK_047-2a>¶然以招諭降集請行時人危之既抵壁宣
示恩信喻以祻¶福竟以招降而全活之嵗丙申冬¶天兵
次光州時餉道不繼主帥命公率十餘人乘筏¶入焦湖
督運中流遇賊甚劇衆怖亂筏傾身没於水¶者半公獨
神色益壯持兵殊死戰賊潰䕶所運以¶濟軍士頼之大
振遂取光州凱還丞相嘉公伐謀制勝¶之略遂留公居
守公遂附安反側市肆不易安堵¶如故幾於一載及策
<pb:KR4d0464_WYG_047-3a>
勲盟府主帥累公之績以聞¶朝廷褒寵之而後奉命北
覲通名於¶天朝者數矣每以生民休戚軍國利病為已
任西風¶沍寒徃返之勞略不之卹也於今良法善政守
而¶不失者多公所請云辛亥秋七月<md:KR4d0464_SBCK_047-2b>¶先皇帝即位正封
邑錫勲舊復以汲胙共獲新中山¶陽六縣之地封戸書
大丞相若古采地然昭其功也時¶朝廷以汴洛荆徐畀
丞相經畧之以衛乏人為憂且¶曰衛當四達之衝民疲
事劇非得二千石循良者無¶以剷夷積弊涵養瘡痍也
<pb:KR4d0464_WYG_047-3b>
既難其人特命公領其事¶公下車以來敬以奉上恭以
執事巨細不遺知所後¶先哀民之困於繭絲也均徭平
賦以畜其力痛政之¶極於汚染也治官汰吏以清其源
并容細民不擾市¶肆懋遷有無以通舟車楗隄防以捍
水灾課農桑以¶抑㳺手尊王人則修餙官舎免病涉則
平治橋梁勵¶薄俗扶善良禮賢俊贍貧乏行郛郭廣居
㕓通商惠¶工興滯補弊民不見吏而無吠警之虞士格
所恥咸<md:KR4d0464_SBCK_047-3a>¶有聞知之懼葢公之治化謹身帥先居心亷平
<pb:KR4d0464_WYG_047-4a>
不至¶嚴而已衛自亂餘以來民耕植居郡東者多而泉
水¶自&KR0352;城而下崖岸平流駛如掌上稍東復與淇水合¶
秋潦時至涇流之大南際漢金堤田廬為之一空公¶為
隄黒蕩陂以禦之遂絶横清之患清水出山陽白¶鹿嵬
公乃度原隰創溝澮溉田餘數百頃其興起洑¶利如此
朝歌介邶&KR0352;之間地廹山麓灌莽極目盜闖¶出没越人
於貨行者苦之公乃建議於漕臺周侯徳¶甫州而縣之
驛亭平襄南棲頓丘於是淵藪之患息馹騎¶之力紓焉
<pb:KR4d0464_WYG_047-4b>
而徳之波及鄰土者又如此既而丞相材¶公之為酬公
之功以其子復充同知衛州節度使事¶遂有撫卹軍氏
均平差役勸課農桑裁決詞訟治效<md:KR4d0464_SBCK_047-3b>¶極多之譽誠以八
年之間熈然而春郁乎其文樂國¶多士之風還舊觀矣
已亥春例上計行臺惟法苛猛¶公不忍甫息之民横被
侵暴遂乃道巴峽扺忠渝哀¶鳴相府中有以彌綸之也
雖獲所請竟以憂勞致疾¶東歸以是年十月廿日卒於
虢縣之斜坡里春秋¶六十有三越十一月葬於汲縣王
<pb:KR4d0464_WYG_047-5a>
尚村之西原送喪¶者餘萬人攀號祖奠凝慕不已其貴
官名士若庫庫¶左丞姚司農張左轄參卿王仲禮宣撫
張子敬耆徳¶孫元輔段季昌咸逺道而致祭衛人思之
如戴父母明¶年相與起祠宇立遺像植豐碑壽遺愛嵗
時香火之¶奉其嚴如生公姿明良安雅徳量無涯涘風
鍳表表¶口不出臧否飭吏以儒外彪中弸慈祥豈弟喜
愠不<md:KR4d0464_SBCK_047-4a>¶形於色務明大體悃愊無華持論深長操守匪石
其¶待人御物純以至誠感發人心諄諄訓導若嚴師慈
<pb:KR4d0464_WYG_047-5b>
父有銘骨不能忘者初京城被圍友人某以罪逮捕¶抵
公為舍匿之竟以獲免焉制徒單雲甫肥遯鄰邑¶聞公
之典衛也幡然來歸為治堂黌極賔禮選子弟¶之開敏
者從而師之自是郡之文風尤為熠興又曹¶取齋通甫
由趙來依疽發背自病至終公醫拯殯送¶曲盡友義北
渡後元遺山號稱一代士林之宗愛慕¶高義乃有今而
後寒士知所歸之嘆每自公退食盤¶饌稍盛必撤去之
曰無暴殄天物及宴樂賔客供具¶豐腆盡於殷厚曰儉
<pb:KR4d0464_WYG_047-6a>
於人則不可也餘暇則閲書史接¶文士晚年尤喜作詩
歌詠風流不知老之將至至雄<md:KR4d0464_SBCK_047-4b>¶章傑句間見層出兼善
尺牘行書嘗謂下客王惲曰¶吾少業儒以時艱罔卒所
志然胷中緒餘之氣勃勃¶然日新矣其好學又如此愛
其子擇師而教之因訓¶之曰我不願若富貴能儒素起
家敝廬饘粥生養死¶葬足矣故於諸生奨藉作成為尤
至所交皆天下豪¶傑其推賢譲能而升諸公者如中山
揚西庵盧龍盧¶叔賢河南鄭子周陽夏董端卿皆一時
<pb:KR4d0464_WYG_047-6b>
材大夫也公¶之殁丞相墓祭而哭之曰昔公勤勞我家
三十餘年¶事無巨細咸仰決焉豈其天奪之速而至於
斯俾予¶㷀㷀然在疚至有失目折肱之喻哀號之聲感
動左¶右其為賢主人所惜如此不可謂不遇也不可謂
不¶達也故論者評公之惠愛類鄭子産忠貞類漢王常<md:KR4d0464_SBCK_047-5a>¶智周事悉類蘇令綽權(闕/)望雅¶(闕/)　　　　　　　事
(闕/)　　之其樂於為善之心乂如飢渇之於飲食¶也茍
推而行之天下其功烈豈止是哉夫人姓陳氏¶(闕/)
<pb:KR4d0464_WYG_047-7a>
人生子男一人諱復少負鑒裁無所於間通¶達政體用丞
相廷薦宣授衛輝路總管事其¶綸章諭之曰故參議王
顯之才行相輔政恕中行俾¶治衛輝民安事辦今子復
良有父風以繼述之事考¶之誠無愧負矣孫二人曰雪
山曰鐵山女孫一人曰¶㓜安嗚呼公生平事業智名勇
功囊括無迹恐蕪類¶之辭不足發越盛徳之萬一敢以
區區聞見播在輿¶頌之實者勉為具述託立言君子而
圖其不朽焉中¶統三年秋九月廿有九日門下王某謹
<pb:KR4d0464_WYG_047-7b>
狀<md:KR4d0464_SBCK_047-5b>¶　　　太一二代度師贈嗣教重明真人蕭公行¶狀¶
師諱道熈字光逺本姓韓氏其先汴州人五代祖銀¶青
榮禄大夫璹自唐季來𨽻於衛曽祖奕山舉茂材¶祖渤
進士第父矩隠徳不仕度師其仲子也師為人¶英偉眉
目疎秀豐下美鬚髯三嵗識字六嵗能書棲¶心教法儼
然注蕭門二葉之望金正隆間始祖一悟¶真人以神道
設教上動人主所在翕然從風韓氏舉¶族清修師母閻
<pb:KR4d0464_WYG_047-8a>
尤極信心深入法海既孕若病父請¶禱於真人真人曰
汝韓氏素植善根當産異人且昭¶陽報然將來必佐吾
法門可服吾丹書以安胎息乆¶之母感異夢既寤師生
果禀竒相充閭之氣肅如也<md:KR4d0464_SBCK_047-6a>¶纔免懐留養道宫受度為
道士復先訓也再命而受¶清虚大徳之號大定六年冬
十有一月真人羽化於¶萬壽丈室師縗絰哀慼如喪考
妣於是相宅兆具葬¶儀及殯整整有法綱而不紊觀者
咸嗟異之時師甫¶滿十祀耳既窆師乃陳寳籙法物具
<pb:KR4d0464_WYG_047-8b>
香火陞堂以二¶代嗣事諭衆有門弟子芋道省劉道固
等思有以大¶厭衆心稽首求頌且問師它生云何賢聖
師即走筆¶批曰明月清風大徳頗訝愚人未識忉忉詢
吾為誰¶只是從來太一衆遂讋服歸心焉九年朝廷歆
其行¶異勅立萬壽額碑於本觀是後聲教大振門徒増
盛¶東漸於海矣初真人謂靈章寳籙率天神持䕶遺命¶
起臺中央上為壇屋鐵作戸牖庻幾神靈㳺居有以<md:KR4d0464_SBCK_047-6b>¶妥
安之師乃擴充尊訓尊光圖籙締構層閣制極壯¶麗掲
<pb:KR4d0464_WYG_047-9a>
以靈章寳藴之名嵗時醮祭為衆生進階之地¶復建朝
元觀為祖師墳原道塲仍植豐碑表襮景行¶不數寒暑
内外修治輪奐中度師直以徳教感化曽¶聲色不動門
人子來如趨父事十一年時師殆十有¶四臘門人鉅鹿
李悟真者造請何為仙道師曰做仙¶佛不難只依一弱
字便是耳曰弱者道之用也悟真¶既授㫖辭還師曰可
速還汝當遷矣明年李不疾而¶逝殯七日形色如生及
壙舉棺蔑如開視之從中一¶白錫飛去餘衣衾而已衆
<pb:KR4d0464_WYG_047-9b>
始悟師㫖當遷者即仙也¶其慧悟如此一日師曵枤逍
遥謂左右曰吾旦夕欲¶馳四方可趣治行裝已而世宗
詔求海内名師宗主<md:KR4d0464_SBCK_047-7a>¶天長觀事師遂幡然應詔不閲月
戸外之屨滿矣師¶宻削疏聚精以備儲乏既而秋旱京
師物涌貴提㸃¶陳公者請行化畿内師曰君休矣吾已
辦之或者疑焉¶不數日陸輦川舟坌集於門下衆服其
幾沉物先徳¶博而化時大定十四年也明年春辭還鄉
里後四年¶復徃趙之太清觀適境内大旱衆禱雨於師
<pb:KR4d0464_WYG_047-10a>
曰今藴¶氣隆鍾願垂慈請命上帝師曰若等冝先竭誠
徧走¶羣祠弗應當以吾法行之越三日不雨師乃書飛
雷¶捄旱符一道張净几上復呪法水數石令州將已下¶
人酌水沃符畢雨即來矣行未竟雷電雨且尺嵗頼¶以
熟迄今趙人能道其事後二年興陵夢師冠履上¶謁寤
思之遂徴至内殿問以攝生之道對曰&KR0821;噏精<md:KR4d0464_SBCK_047-7b>¶氣以清
虚自守此野人之事今朝廷清明¶陛下當允執中道恭
已無為而已聖躬為之興禮及¶還寵錫甚渥廿六年秋
<pb:KR4d0464_WYG_047-10b>
師忽思棲真巖壑因宻謂蕭¶道宗曰吾門衆萬數試經
具戒者完顔志寕王志沖¶而已然志沖特純精亷潔可
屬後事遂設大醮告禰¶廟畀之傳代秘籙曰君太一第
三祖也及銘所付法¶具云有徳輔徳天孰可欺慎之敬
之永保教基居無¶何棄几席謝去或問安所之曰吾將
遍禮名山與心¶君作天逰耳遂去後不知所終師丰儀
瀟爽徳宇沖¶粹博學善文辭動輒數百言樂與四方賢
士大夫㳺談¶𤣥論道造極精妙書畫矯矯有魏晉間風
<pb:KR4d0464_WYG_047-11a>
格嘗自題¶畫像云來自無中來去復空中去來去總一
般要識其<md:KR4d0464_SBCK_047-8a>¶間路其明達又如此生平好賑施養老卹孤
近百人¶人以鏹五千月給為率死乃已貧者喪不能舉
衣被¶棺椁為俱具之至於持行法籙捕逐鬼物風聲肅
肅¶除治戸庭間殆古之能吏然精一之誠貫達幽顯降¶
度之功洋溢一世矣師之𤣥孫某以貞常温裕為五¶代
人天之師服膺先訓追逺盛徳心藏不忘越已夘¶春具
大招之禮葬衣冠於祖塋之側今¶皇帝登極之三祀光
<pb:KR4d0464_WYG_047-11b>
崇𤣥化貞常師以祖徳範圍請¶諡於朝追贈嗣教重明
真人噫道家者流其術固已¶多矣而太一之法輔行世
教有不可勝言者其鴻靈¶幽秘變化叵測通徹神明之
功幾於上下天地把握¶隂陽者矣然茍非其人道不虚
行一傳而至推廣悉<md:KR4d0464_SBCK_047-8b>¶備若真一人𢎞衍博文繼志述事
之善者也翰林修¶撰兼國史編修官王惲狀¶
　　　　故金吾衛上將軍景州節度使賈公行狀¶
　　　　　曽祖鑑　　　祖璋
<pb:KR4d0464_WYG_047-12a>
　　　　父政¶
公諱徳字克仁姓賈氏景州蓨縣從教鄉劉卿里人¶其
系緒見學官王鼎所撰衍慶碑賈氏前宋時出行¶管都
團練使用威府君之後曽祖鑑志操高潔恥襲¶䕃不仕
家素饒財以周急賑之為事祖璋性勤儉專¶事農務故
貲益雄鄉里父政事親孝處昆弟間無間¶言宗族以純
至稱生二子長曰贇早卒次即公資秀¶穎在垂髫時舉
止如成人禮既冠慷慨有逺志樂施<md:KR4d0464_SBCK_047-9a>¶予不屑屑拘小節
<pb:KR4d0464_WYG_047-12b>
嘗與鄉人處事談辯雄偉無出其¶右衆屬目異焉曰興
賈門者必此子也自是事有疑¶率質成於公貞祐初燕
不能都徳陵南幸汴郡盜蠭¶起河朔在冀部滋甚澒洶
囂混兇焰所灼里陌為蕭¶條公慨嘆壠首曰大丈夫生
世不能除暴薙亂建勲¶名於時掇取富貴戴履兩間寜
無愧怍羣俊少壯其¶言恃其勇徃徃依附為用州將材
公為且知衆素所¶推服自白衣署公為故城縣丞專徼
廵事於是設方¶畧窮根株破機牙擒捕招諭不數月冦
<pb:KR4d0464_WYG_047-13a>
難盪平尋¶國兵入中夏太師國王營屯彌亘原野聲勢
大烈震¶掀河岳元州將某舉城降無幾宋將李益都全
乘隙¶西畧甲戌嵗州遂為全所得盡縶官屬妻子以東
太<md:KR4d0464_SBCK_047-9b>¶師聞變赫怒擁盛兵為屠城之舉公白於州將曰反¶
復際明以力不支故至此况天道人事嚮背皦然詎¶能
以智計免哉不早為所祻將噬臍願躬詣軍門請¶命遂
間行至深州帳下太師察公忠誠慰諭殊渥許¶其請闔
城頼以全活太師承¶制拜公定逺大將軍賜金符提控
<pb:KR4d0464_WYG_047-13b>
本州兵馬事丙戌¶嵗太師帯孫郡王南畧晉衛明年復
東徇魏齊皆從¶以行其破上黨馬武大名濟南及信安
水柵與三齊¶動兵關穆陵厯山下俱獲大功英威騰奕
冠諸將列¶益為太師郡王所知遷鎮國上將軍節度副
使兼右¶副元帥仍改佩金虎符時江陵齊東寧晉與益
都界¶犬牙相入賊李蠻奴寗主簿者引海冦不時侵軼
為<md:KR4d0464_SBCK_047-10a>¶百姓患公連戰破之東鄙遂安陞授金吾衛上將軍¶
景州節度使嵗丙申以蓨縣城東光阜城呉橋故城𨽻
<pb:KR4d0464_WYG_047-14a>
焉嵗丙申六太子復命以分地所入江陵齊東寧¶晉八
城俾公總治其事公為人恬退每物盛為戒丁¶未嵗年
五十有二即致政閒居日課家僮輩躬¶瑣事澤車欵段
優㳺田野間人不知為故侯宿將也至¶元十一年甲戌
秋七月二十八日以疾終於劉卿里私¶第之正寢享年
八十有三公臨政剛明有斷僚友間¶容辭謙讓急於持
吏惠以養民卒之畏而愛威而不¶猛循循然有古良吏
風初州將以甫離搶攘人心轉¶側頗任刑立威所犯有
<pb:KR4d0464_WYG_047-14b>
事重而情輕者有情連而力¶嚇者公為析理營救多所
昭雪以從輕議又同列馬<md:KR4d0464_SBCK_047-10b>¶侯子趙君妻男幼女彈壓宋某
氏者被擄胥靡營幙¶間公傾橐資購而良之其輕財重
義類多此生平喪¶祭為尤重嘗謂宗屬曰兵荒來上數
世殯淺土徳又¶早失怙恃其於大葬之禮非竭力盡心
罔極之恩何¶所圗報遂大治塋域表叙昭穆封植林丘
而安而厝¶禮莫不備復樹豐碑紀世徳以見夫祖宗隂
積所致¶之厚一郡有光焉性喜修潔裘馬鮮整自少若
<pb:KR4d0464_WYG_047-15a>
素宦¶然稍涉書傳善左右騎射矢不虚發時輩無與之
比¶公八秩時徃讌從教别墅二㕙起田間飛鞚囘射獲¶
焉其精力老不少衰葢如此夫人高氏蘇氏魏氏劉¶氏
魏氏以賢配稱夫人梁氏施氏張氏馮氏王氏李¶氏亦
俱有淑行如夫人者三人楊氏張氏趙氏子男<md:KR4d0464_SBCK_047-11a>¶一十八
人曰茂宣授金虎符昭勇大將軍左翼侍衛¶親軍都指
揮使行淮東左副都元帥府事謨勇忠謹¶以良將稱善
射葢家法云曰著前宣差景州管民長¶官曰莘未仕曰
<pb:KR4d0464_WYG_047-15b>
芳樺車弩千户曰蔚未仕曰英宣差¶滄州節度同知性
方直有從政才曰仲温前景州課¶税所長官亷能有幹
局曰毅前河間路諸軍鄂囉總¶管曰萍前征行千戸曰
僖曰蕙未仕曰玉前征行千¶戸曰芝未仕曰嵩前景州
勸農提領曰彬曰仲信曰¶進曰璧俱未仕女一人嫡夫
人高氏所出適侍衛親¶軍千戸張琬男孫四十九人茂
之子奈曼岱宣授金牌¶侍衛千戸重孫一十八人兄贇
子一人曰榮前景¶州鄂囉千戸榮之子三人重孫二人
<pb:KR4d0464_WYG_047-16a>
嗚呼盛哉十四<md:KR4d0464_SBCK_047-11b>¶年丁丑春元帥嗣侯茂暨弟仲温介參
謀趙君禹卿¶提㸃李練師子𤣥來謁予曰先都帥祔葬
墓木已拱¶比年¶國朝方平一江左不肖忝居戎右用是
其未見神道¶者未即樹立以慰下泉霜露之愴不遑寜
處今將託¶立言君子圖其不朽焉敢再拜以事狀為囑
遂勉為¶次第之¶
　　　故蠡州管匠提領史府君行狀¶
府君諱忠字良臣姓史氏蠡州愽野縣孟家里人曽¶大
<pb:KR4d0464_WYG_047-16b>
父暨祖世在愽野俱以伯仲稱父諱成繼業耕稼¶善因
地利自高祖以降昆弟宣多至府君凡五世同¶居藹然
以孝義風一鄉君兒時日痔錢鎛為戲及長<md:KR4d0464_SBCK_047-12a>¶姿純厚與
人交不妄言謹身節用致桑土滋植然慷¶慨有顧盧料
事多合情得宜里人推其識量凡所疑¶滯必諮焉而後
行貞祐初¶國兵入中夏蠡被圍太守特格嬰城自固民
懔懔崩¶角莫知所屬欲鳥獸散公約衆合謀曰金駕而
南委¶河朔去州又自顧不暇事勢至此吾輩將安所託
<pb:KR4d0464_WYG_047-17a>
正¶有畏天順時得全性命為計之上不然何為束手俟¶
死衆以君素有畫可仰聽焉遂率孟莊鐵千兩河夏¶村
等老稚百餘人持牛酒詣太師國王行帳投附¶王矜其
情許焉命公前慰論者良乆且給符約遣各¶歸田里尋
州破鄰鄉多被屠掠惟孟莊兩河等里得¶安堵如故兵
後嵗飢疫公惻然興感曰家幸贏餘胡<md:KR4d0464_SBCK_047-12b>¶可坐視鄉人轉
死溝壑即出葢藏粟五百餘石計口¶而惠之頼安活者
甚衆其散而復業者徃徃力殫具¶乏公為假牛畜耒耜
<pb:KR4d0464_WYG_047-17b>
畼種有因疾田蕪不克治者公¶廼侣結義社相捄助於
是秋穫皆有得家具酒食勞¶公以謝其徳公曰患難相
卹人之常道奚謝為第比¶年來仰荷天休稍即温飫不
以禮道維持羣居雜處¶未免侵犯争鬬之事衆對惟君
見訓俾終厥惠君雖¶不經見聞遇子弟必申以孝義父
兄則勉以恩愛聞¶順而善事者必需之飲食以蓄其良
心彼㳺惰有安¶狎於不順者即畏以官府使其懲戒於
是田里安集¶不知出喪亂之餘而有讓畔敬饁之漸毎
<pb:KR4d0464_WYG_047-18a>
入夏設粥¶瀋於路以濟行人其周急濟物類如此聲稱
傳播時<md:KR4d0464_SBCK_047-13a>¶人有義門史氏之目州總匠王公興秀賢其為
曰吾¶嘗聞居家理可移治於官遂薦於行省劉公署工
匠¶提領府君感其見知盡心所事於是配能否均程課¶
革舊弊皆有條次不紊及考工器率堅良精緻且合¶時
度不為巧虚積料餘繳幹局稱入未嘗竊徙工治已¶私
以自腴總匠每稱能以勵其餘某年月日以疾終¶於家
享年八十有五葬孟莊北原先塋之次識者謂¶公徳純
<pb:KR4d0464_WYG_047-18b>
行美効官及物者甚廣其儲祥萃慶不在其¶身而子孫
將有勃然興者娶同里某氏柔順勤儉克¶配公徳生二
子長曰伯祥次曰伯福㓜承訓道俱孝¶而友或以襲父
職為言伯祥曰吾家世服井畆以孝¶弟相傳逮吾先人
輕財重義表率一鄉雖遭罹世故<md:KR4d0464_SBCK_047-13b>¶所直挺挺然大先業
為光今予昆弟二人無所肖¶似繼守田廬負薪之責惟
罔克是愓第知勤敷菑修¶疆畎寒耕熱耨濬源培本使
光世之澤渟蓄汪濊霑¶溉後人俟其可以起史氏者乃
<pb:KR4d0464_WYG_047-19a>
所職耳聞者歎其志¶逺而有所見也及子弼長性謙謹
寡言笑顔赫然軀¶幹魁偉孔武有力年十六七時耕牧
田間午枕桑䕃¶下父徃饁遥視睨有𤣥虺穴其口父大
駭趣呼之寤問¶焉曰無所覺自是手力愈若神助遂精
習挺槊又善¶左右騎射﨣﨣然負干城之氣總匠王公
子前潼關¶使彦弼異而妻焉舉於左丞相耶律公一見
竒之得¶給事省府適考工上新製鐙弩力踰十鈞近臣
有言¶弼材勇善挽此者即召見試有驗命列名扈從仍賜<md:KR4d0464_SBCK_047-14a>¶
<pb:KR4d0464_WYG_047-19b>
白金御驃以壯其勇不一二嵗譯語國字皆通習之¶嘗
奉¶㫖數軍實於邉營岳祠於洛精簡而敝去壯麗而費¶
省由是亷幹之稱聞於朝¶上知其可用至元已已命佐
帥臣劉整南伐轉戰江¶漢間若鏖峨眉掀松楊㧞樊城
下襄陽飛渡大江併¶圍維揚率肉薄先登及論功每在
諸將右寳鞍錦服¶寵賚殊渥始自漢兵總管授金虎符
懐逺大將軍行軍¶萬戸加定逺安逺陞昭勇大將軍淮
東大都督改揚州¶達嚕噶齊今由鎮國上將軍進中奉
<pb:KR4d0464_WYG_047-20a>
大夫參知政事¶行黄州路宣慰使既拜命乃謀於婦翁
奉直曰弼自¶惟起身壠畆遭際風雲被沭恩遇以汗馬
㣲勞不十<md:KR4d0464_SBCK_047-14b>¶五年間仕至將相其於史氏榮之極矣兹葢
祖宗勤¶苦純儉累積攸厚一旦發越於藐焉之躬者如
是丕¶顯可不知其所自哉欲報之徳有懇求懿筆著信
於後¶者論述隂積表樹丘壠而傳不朽庻幾顯揚之道
奉¶直曰宜矣遂託樞相賛皇趙公及關使王君以事狀¶
求屬因勉為次弟之中奉大夫之父今年六十母夫¶人
<pb:KR4d0464_WYG_047-20b>
某氏若干壽皆享有全福叔之子曰輔管軍千戸¶次曰
翊未仕中奉之子曰蠡奴女一人曰燕哥至元¶戊寅三
月晦日謹狀¶
　　　太一五祖演化貞常真人行狀¶
師姓李氏諱居壽字伯仁道號淳然子衛之汲縣西¶晋
里人生有淑質沉黙寡言笑自㓜喜道家之學年<md:KR4d0464_SBCK_047-15a>¶十三
拜太一四代祖中和仁靖真人為師旦夕給侍¶左右進
退應對容度詳謹中和知其可教甚善待之¶戊戌嵗受
<pb:KR4d0464_WYG_047-21a>
戒為道士命典符籙科式等事籙文部帙¶靈章寳篆仙
階顯職稱號廣愽師裝繕嚴整銓次詳¶明大稱所委壬
子嵗¶聖主居潛邸駐蹕嶺上以安車召中和真人於衛
既¶至燕見之次薦師才識明敏志行淳和請傳嗣為五¶
代祖仍從誓約易姓為蕭即蒙允可賜為貞常大師¶仍
授紫衣其年冬中和謝世中和人品道價高&KR0008;一¶世師
嗣挈𤣥綱以簡重堅潔持守成規洞洞屬屬若¶恐失墜
及其張皇道紀醻酢事宜其應如響由是徒¶衆厭服聽
<pb:KR4d0464_WYG_047-21b>
約束惟謹前人之光曽不少佚時衛大旱守<md:KR4d0464_SBCK_047-15b>¶官致禱於
師即書太一靈符浸巨盎中騰呪未畢¶雲葉膚合㴻雨
霑足致徳譽日廣上聞於朝已未春¶上南廵駐蹕淇右
重師之請幸所居萬壽宫悵真仙¶之倐去喜十界之得
人周厯殿廡詢慰者久之師敷¶對誠欵允恊¶睿意眷顧
光寵於焉伊始明年庚申中統建元春正¶月命師即本
宫設黄籙静醮冥薦江淮戰殁一切非¶命者迎奏際隂
風凄凄若有趨赴慘泣之狀秋九月¶詔赴闕下¶上親諭
<pb:KR4d0464_WYG_047-22a>
修祈袚金籙醮筵翼日特¶賜號太一演化貞常真人二
年冬¶上命禜斗於厚載門親詣祝香仍賫錦紋綾帔四
年<md:KR4d0464_SBCK_047-16a>¶秋遣近侍䕶師頒香嶽凟等祠仍賑濟貧乏至元三¶
年以京師劉氏宅¶賜師為齋潔待問之所六年春¶皇嗣
請師禱祀上真用介繁祉受𨤲之餘遂賚師金¶冠錦服
玉佩符焉八年螟蝗為災¶命師即岱宗汾睢設驅屏法
其秋乃大熟十年正月¶就¶上都大安閣演金籙科儀時
春寒¶賜黒狐裘貂帽各一冬十月奉安真武神位於昭
<pb:KR4d0464_WYG_047-22b>
應¶新宫禮畢¶中官衣以異製綾道服¶大内青宫肇造之
初皆<md:KR4d0464_SBCK_047-16b>¶詔師按太一符云禳鎮方所十一年特¶㫖於奉先
坊創太一廣福萬壽宫中建齋壇繼太保¶劉秉忠禋六
十神將嵗給道衆粟帛有差十五年奉¶㫖祭七元星君
於西府鐘室啓告之初期以風動所¶樹幡標為神君格
思之驗既而¶儲皇親臨炷香冷颼䬃至幡影飃颺從官
劍佩鏗鏘¶肅然為起敬明日具陳其事¶上甚喜越明年
以事辭結遁壇¶命易七元斗位¶聖上儲皇以師積年祭
<pb:KR4d0464_WYG_047-23a>
禱精誠多獲靈應前後¶賜與如玉尊像寳粧劍安車龍
杖金銀器皿等物不¶可殫紀師爰自傳嗣以來奏言始
祖曰太一一悟傳<md:KR4d0464_SBCK_047-17a>¶教真人二代祖曰太一嗣教重明真
人三代祖曰太¶一體道虚寂真人四代祖曰太一中和
仁靖真人焚¶黄昭告典禮華縟存殁有榮焉至元三年
以重修祖¶觀殿宇告成以聞蒙¶勅辭臣製碑鋪敦教基
具紀本末復奏授保舉師張¶善淵真靖大師教門提㸃
監度師高昌齡保真崇徳¶大師高弟李全祐觀妙大師
<pb:KR4d0464_WYG_047-23b>
范全定希真大師及欽¶承¶璽書䕶持𤣥門其𢎞闡宗教
殊為光顯師以至元十¶七年七月二十六日羽化於西
堂方丈享年六十¶治命令觀妙大師李全祐嗣主法席
訃聞¶上嗟悼乆之<md:KR4d0464_SBCK_047-17b>¶儲皇賻楮冥三十定仍諭中書省給
威儀祖送其年¶十月遣使䕶喪歸葬衛州汲縣四門村
祖塋之次師¶丰儀修偉清修有操行謙虚篤實不事表
襮混然與¶物無忤而胷中風鍳殊皜皜也與人交誠欵
有藴藉¶所談率以忠信孝慈為行身之本未嘗露香火
<pb:KR4d0464_WYG_047-24a>
餘習¶生平問學不斯須離如饑渇之於飲食其易傳皇
極¶三式等書皆通䆒其理晚節徳量𢎞衍博大不可涯¶
涘宜其為¶聖皇挹真風屬祕祀留宿¶宫禁參預庭議師
素以憂深思逺理或未暢形於顔¶色設因方便而霈¶徳
澤之厖即詢訪而裨時政之闕横覆道䕃成敷鍚<md:KR4d0464_SBCK_047-18a>¶之美
者多矣惟其𤣥黙不出叵得而詳論者謂師雖¶方外士
其至誠¶上感葢有君臣慶㑹之契古人稱上士學道輔¶
世主以洽好生之徳師其有焉既窆之二年嗣教真¶人
<pb:KR4d0464_WYG_047-24b>
將以師官行請於¶朝植碑神門揄揚追報以慰華表歸
來之想以不肖¶惲與師義同里閈交且乆知師為頗詳
以事狀見託¶謹按綱首楊某等所具行實勉為件右庻幾
太史秉¶筆者得以採擇焉至元十九年十二月二十一
日中議¶大夫治書侍御史行御史臺事王惲謹狀¶
　
　
　秋澗集卷四十七<md:KR4d0464_SBCK_047-18b>¶<md:KR4d0464_SBCK_048-1a>¶
<pb:KR4d0464_WYG_048-1a>
欽定四庫全書
　秋澗集卷
