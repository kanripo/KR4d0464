# -*- mode: mandoku-view -*-
#+TITLE: 秋澗集
#+DATE: 2015-09-23 10:26:02
#+PROPERTY: JUAN 19


　老境六詠(并序/)¶
　夫人百歲如馳駟過隙能幾七十者又復幾人¶所謂
　倘来外物猶浮雲過目亦何足道哉因感壮¶年所行
　多輕生之事趨前太猛一也讀書過分二¶也飲酒無
<pb:KR4d0464_WYG_019-1b>
　量三也妄慮坐馳四也喜談耗氣五也¶戰藝多勞六
　也不肖今年巳踰六旬念此六失覺¶五十九年之間
　何翅是耳而驚而愕且畏且怖豈¶勝道哉故養生之
　念蹶然生于中葢其勢有不得¶不然者因作老境六
　咏庻幾與我同疚者聞之不¶無稍有所戒亦老者安
　之之意也至于直逹性情<md:KR4d0464_SBCK_019-1b>¶以救徃失初不以工與拙
　為計也幸觀者無誚至¶元二十四年冬十一月一日
　秋澗老人謹白
<pb:KR4d0464_WYG_019-2a>
　　　飯後即歩¶
殘書讀罷午飱餘信歩徐行當澤車接武經過道德¶里
談𤣥時到故人廬老便歩穩靴無襪靜愛聲璆佩¶有琚
相送歸時燈巳上到牀一枕即華胥¶
　　　目倦忘書¶
辛苦雙明六十强滿前花黒理應常酒盃縱對甘無¶分
書卷相㸔任久忘虚室静深便黙坐午窓晴爛怯¶餘光
悠悠未了三千牘吟諷從今付窟郎
<pb:KR4d0464_WYG_019-2b>
　　　言慎養氣¶
聚首閒談足是非到頭贏得小人歸屬垣有耳當捫<md:KR4d0464_SBCK_019-2a>¶舌
守口如瓶慎動機珍惜無先吾氣浩坐忘深識道¶心微
客来客去俱恬静克巳存誠恐庻幾¶
　　　食甘戒飽¶
食前方丈肉如林莫遣分毫胃氣勝百解盡從中所¶過
微軀能不病相仍已飢便飫甘能止過軟雖鮮熱¶則乘
此是老坡真聖藥免教攜杖去騰騰
<pb:KR4d0464_WYG_019-3a>
　　　寤寐絶思¶
夢神依例倒殘更目似鰥魚了不瞑正為膽寒増展¶轉
不縁身老惜伶俜滌除𤣥覽蹄安静宰制心君入¶杳𡨕
昨日早興襟韻足不知青鏡鬢星星¶
　　　息藝休心¶
辭筆縱横更老成秪来虚譽不根經風雲滿眼嗟何<md:KR4d0464_SBCK_019-2b>¶有
月露盈笥笑未停肆口成章終妄作忘言休思是¶頤齡
子淵直在心齊妙一字何嘗及性靈
<pb:KR4d0464_WYG_019-3b>
　　　坐倦即眠¶
坐暖蒲團倦自然夢歸先到蝶飛邊膂&KR1569;癡絶疑盤¶石
肩井斜傾似墮鳶香散餘馨栖翠被竹摇寒影掩¶殘編
老来境界無多味飢即思餐困即眠(一作不教意氣加/我¶體愛殺中和論)
(性/篇)¶
香冷燈殘静枕幃竹窓幽思獨依依時情乆與詩情¶淡
鋭氣今從夜氣歸空控孤膺堅鶻坐漸驚縫掖擁¶腰圍
黑甜滋味雖同體未分甘從朽木譏
<pb:KR4d0464_WYG_019-4a>
　　　汲城懐古¶
尚父祠荒草滿扉五城猶在陣圖圍飛梁水落横霜<md:KR4d0464_SBCK_019-3a>¶瀨
石馬門空半夕暉竹簡有光陵寝破山川今是昔¶人非
臨風笑煞安釐事甘著虚名博禍機¶
　　　夢王尚書子勉時罷中丞在揚州(丁亥八/月二日)¶
分明昨夜夢王褒海上歸来從鳳毛燈下留連乘醉¶月
筆端揮洒挟風濤滿囊文具為余贈四座春風倦¶士豪
與客忽從窓隙去惘然驚覺聽鷄號
<pb:KR4d0464_WYG_019-4b>
　　　冬藏¶
木葉歸根到閉關遇藏初匪避冬寒孔宣何苦韋三¶絶
顔氏胡為樂一簞庭户信知吾道在光隂移入畫¶圖看
此邦雖小無窮事定力先須似石盤¶
小邑都来掌許間紛紛人事日多端敢言絶學来希¶孟
不解呼盧去效韓身老轉驚謀道拙時艱難作强<md:KR4d0464_SBCK_019-3b>¶歌歡
正須一室虚明地時著閒身引睡㸔¶
　　　丁亥歲十月十日夜夢乘舟渡一大河既¶濟望
<pb:KR4d0464_WYG_019-5a>
　　　南岸一閣髙數百尺窓户北向自簷¶至地上下
　　　以琉璃大簾垂蔽翠色半天甚¶奇麗也¶
雲問髙閣翠為簾疑是仙居擁衛嚴虹影蕩摇青帝¶闕
海風吹墮寳陀嵐半空倒影驚奇絶千丈遥光入¶顧瞻
我自平生多異夢似憐方朔詫雄談¶
　　　篘飲¶
　李縣丞靖伯約嘗新釀坐客有云酒之醇¶粹莫胚胎
　若也遂篘而飲之偶得獨脚句¶醉歸為足成之如能
<pb:KR4d0464_WYG_019-5b>
　可君等雅意便當屬<md:KR4d0464_SBCK_019-4a>¶和時至元丁亥冬十月八日也¶
瑟縮松風滿甕春甕頭篘飲有餘薰醉鄉日月時須¶到
太極胚胎昔未分肯教小槽珠作滴換傾浮蟻玊¶為羣
人間愁緒知多少一醆能消正要君¶
誰擬鯨吞罄緑樽一盃聊示試芳温中含妙理何多¶味
細捲春江儘帶渾談藉清光摇北海詩凴風韻繞¶西崑
知君預報時須意免致来敲月下門¶
　　　透月巖
<pb:KR4d0464_WYG_019-6a>
偶到君家思適然一峯奇石墮吾前千金欲買初無¶價
百穴潛通小有天花露透香滋碧潤月娥含影愛¶幽妍
從今紫翠芙蓉夢不到齊州落照邊¶
　　　成氏西灣即事<md:KR4d0464_SBCK_019-4b>¶栽種西灣趣已成主人置酒約同傾小車来駐林間¶閣
藜杖閒看雨後耕老圃生涯非細事滄浪清濁任¶吾纓
少陵苦愛溪居好興在千章夏木清¶
南陌東城占却春西灣深處最藏身青芽破粒柔桑¶穉
<pb:KR4d0464_WYG_019-6b>
紅袖迎門杏蕾新醉裏風光多樂事老来清貴是¶閒人
就中更愛清溪水隔斷西風庾亮塵¶
壮年心事幾虧成每對蒼髯聽細傾夢裏江河幾走¶遍
林間雞犬却歸耕潘輿正要閒居賦蘭佩誰堪海¶縣纓
脱却烏紗有忙事甕頭春釀漉生清(海縣纓暗用解蘭/縛¶塵纓事海縣調)
(周彦出為/海縣令也)¶
　　　清明日花下獨酌(時戊子歲廿七/日游泗溪作¶也)
人家拜埽重清明羅綺翻香曉吹輕不欲把書成兀<md:KR4d0464_SBCK_019-5a>¶坐
<pb:KR4d0464_WYG_019-7a>
也隨游子出重城閒雲弄日何多態春水平橋不¶礙行
勝事自知還獨徃一壺来就淺沙傾¶
　　　後一日雨中招林韓李三君子小酌且為¶梨花
　　　洗粧(時新植梨花/一株盛開)¶
花滿金瓶酒滿樽一杯歡飲得佳賔近年樂事無今¶歲
此際閒身有幾人禄美勝於三品料臘香清徹六¶根塵
風簷數㸃催妝雨辦與梨花作好春¶
　　　東坡汲乳泉圖
<pb:KR4d0464_WYG_019-7b>
儋州遷客玊堂仙服食天教得乳泉三咽遽驚滋浩¶氣
一甘無壊是泠泉中朝清議孤忠裏瘴海鯨波九¶死邊
落月淡隨人不見滿襟風露獨翛然¶
道宮獨發乳泉香似與坡仙養浩方井冽不從炎海<md:KR4d0464_SBCK_019-5b>¶瘴
味甘還比上池觴化機軒豁元胎溼孤影追隨月¶色蒼
天地此身忠義在一杯三咽濯肝腸¶
　　　送姬仲寔隱士比還¶
紛紛末術例從諛邂逅淇南論有餘賈傅自憐多感¶慨
<pb:KR4d0464_WYG_019-8a>
東門何意泥孤虚雨連賔館留三宿天遣幽懐為¶一抒
覺我胸中聞未有九峯新説厯家書
　　　夀器之國醫¶
學開金櫃得真傳濟物功深不自賢前輩衆推楊獨¶歩
後来誰與子争先青黏有術扶衰謝白髮相看度¶歲年
此日樽前祝君夀一杯還代上池淵¶
　　　白簽事彦隆哀辭¶
素菴一氣本龍終心苦時違孰與同强仕有為三品<md:KR4d0464_SBCK_019-6a>¶料
<pb:KR4d0464_WYG_019-8b>
發言多是四書功愁隨野草憂春雨恨滿山城對¶月宮
誰謂魯齊興起地古共門外便秋風¶
　　　王師中哀辭¶
玊樹庭堦自㓜看九霄雲露到鵬摶天門折翼嗟何¶及
宅相論微理未安咄咄向空書怪字涓涓揮淚溼¶門闌
應憐遺愛祠前柏恨鎖秋風月影寒¶
　　　夀少尹寳同知(寳丁平/章子)¶
秀禀金天一氣晶規模全是漢專城當官治劇有餘¶裕
<pb:KR4d0464_WYG_019-9a>
臨事知機見老成門閥起身真相種天池刷羽㸔¶鵬程
一杯領取千秋夀細看檀槽合玉筝¶
　　　顔氏冠詩寄浦城主仲白祠李知觀¶
一握儒冠緻七梁金絲匀織玊為相顧瞻遺製從顔<md:KR4d0464_SBCK_019-6b>¶始
陪侍先師見色荘巾卷在庭聊束髮玊簪横影夢¶升堂
切雲莫羨如箕大曽冠三千弟子行¶
紋背籐梁玊色瑳師傳原與薛同科(薛模為西漢冠/師出髙帝紀)¶要
盤白髮三千丈閒過春風十二窠衰俗幸存加冠¶禮滄
<pb:KR4d0464_WYG_019-9b>
浪無用濯纓歌敝餘改作須重丐玉導先期為¶細磋¶
　　　朱砂餅菊詩(并序/)¶
　秋澗翁觀花于秀春園見菊之種甚多有¶所謂硃砂
　餅胭脂紅予謂白與黄菊之正¶色今變幻若爾何哉
　或曰接之於艾致然¶予試為之説曰艾火草也菊亦
　陽種也以¶二物方盛之時使客於艾之末未有不隨<md:KR4d0464_SBCK_019-7a>¶　其主之盛氣而變者又赫以鮮者陽之精¶也故有硃
　砂之異此雖小事亦氣化之類¶也格物者不可不知
<pb:KR4d0464_WYG_019-10a>
　故序¶
玉餅金蟬爛漫秋朱砂為質更風流天機欲測司花¶巧
物色先從氣類求孕秀似鄰勾漏井分香當上絳¶霄樓
朱顔厭對柴桑客恐睹空杯笑不休¶
　　　送録事薛彦暉秩滿北上¶
秦隴風聲化有邰規模況自左山来三年敝邑淹良¶驥
一日銓曹得茂才撫字論功書上考廉能覈實到¶兼該
春風領取新除去喜動關山兩翼開
<pb:KR4d0464_WYG_019-10b>
　　　王尚書子勉挽辭三章¶
淚洒行間閲尺書訃聞三至尚疑虚佳城一閟無開<md:KR4d0464_SBCK_019-7b>¶日
聫事三年忝貳車詞筆早推韓愈健曠懐未覺孔¶融疎
那知一夢終天别惆悵春風隔綺疏¶
少孤綿厯太迍邅杜甫光榮四十年氣運倘来方出¶限
愛心先斷便終天魂飛楚些和雲慘淚洒淮壖與¶海連
左袒客衣三匝去延陵宜為聖稱賢¶
婉孌英姿自妙年奎光空照玉堂仙空教一世龍門¶重
<pb:KR4d0464_WYG_019-11a>
誰遣三王鼎足偏曠度包荒無徼畧秋濤翻海失¶䲔鱣
百觚未醉螺臺酒重為斯文一泫然¶
　　　遊蒼峪青嵓山有懐烈士甄濟¶
重義於生視若歸封刀無復逞霜威千年喬木髙風¶在
一片青嵓烈日暉元稹論忠真不愧杲卿摧逆與¶幾希
環山弋獵猶知畏白鳥沖烟自在飛<md:KR4d0464_SBCK_019-8a>¶　　　商左山副樞承屢念及作詩以答雅意¶
四十年間凡九遇感公翦拂使長鳴三蒼論法傳餘¶藴
<pb:KR4d0464_WYG_019-11b>
七札量能綴賤名曉日岳祠留語别秋風韋曲餞¶予行
傷心緑野堂前月空遣留光照斗城¶
　　　賀士常侍御授吏部尚書¶
識見久歸清議裏恩光今著履聲中文章曹植波¶瀾小
星斗潮陽譽望隆除重不知黄散目翰誠思補¶燮調功
從今不鎖春風部管取銓衡被至公¶
　　　題懐孟路宋總管太夫人九秩詩卷¶
七十邦君九十親人間此事少同倫柏舟髙節徽彤¶管
<pb:KR4d0464_WYG_019-12a>
鸞誥清光照畫輪歩履不縁扶杖健精神猶比結¶褵新
河陽莫説潘安樂沁水花前别有春<md:KR4d0464_SBCK_019-8b>¶身寵家温親老健福全無似宋門榮漢宮傳訓班儀¶在
萊子承顔綵袖横孤節勁餘湘水竹九齡春動野¶王城
年年夀席聞佳語南極星邊婺女明¶
　　　和陶主簿見寄詩韻(時主肥/鄉簿)¶
平生鄉國共游居老去文交樂更餘苦厭物情多薄¶相
毎吟風雅入吾廬一官稍得寛民力三飯何憂進¶野蔬
<pb:KR4d0464_WYG_019-12b>
聞説故人真吏隱竿頭還有再懸魚¶
　　　哀挽亾友中丞王兄五首¶
百蛇墮地一能龍知已相須不易逢僧孺固應知杜¶舍
臧洪初不負張公扶摇羽翮翻溟海作養功名上¶景鐘
自笑澗松居不巧半生清露到虚蒙¶
嚶嚶求友呦同聲五十年来好弟兄零落山丘有今<md:KR4d0464_SBCK_019-9a>¶(以下/原闕)
<pb:KR4d0464_WYG_019-14a>
　
　
　
　
　<md:KR4d0464_SBCK_019-10a>¶　
　　　小園即事¶
閒来無事欲何營總是栽花種栁情汲水溉餘紅藥¶秀
<pb:KR4d0464_WYG_019-14b>
遶欄看得緑隂成身參化育行當健物喜安舒悟¶養生
放下虚窓時倦卧夢驚還聽乳鳩聲¶
小園清潤稍堪觀翠有庭筠馥有蘭未放薔花金作¶蕾
巳開梨蕊雪為團鳥欣有託扶疎樹客喜来頻話¶曲欄
深院日長須細履也勝愁坐兩眉攢¶
　　　託陶晉卿借鄭氏所藏劉房山行草效呉¶體出
　　　入格¶
房山一字三過筆此帖揮洒何其殊臨池親覩長史¶作
<pb:KR4d0464_WYG_019-15a>
透綃又是涪翁書春葩舞女多姿態逺韻髙風見¶歩趨
手追心摹情正切託君為借今何如<md:KR4d0464_SBCK_019-10b>¶　　　復作一詩以繼前韻¶
鄭家數幅房山書自笑伎癢須臨摹五陵裘馬見年¶少
兩漢劍履多文儒游談得叙真可壮破塚求法何¶其愚
煩君更擊馮夷鼓未信驪龍不吐珠¶
　　　戊子歲榖雨日¶
　中丞王兄令李子師中攜名酒洛花相餉¶作詩以謝
<pb:KR4d0464_WYG_019-15b>
　殷厚¶
洛艶紅嬌醴味佳併攜春色照人来豐苞細拆先三¶嗅
醁蟻連傾盡數杯北里定應香作陣西園休詠眼¶慵開
維摩久病行當問好在春光紫錦臺¶
　　　括九峯禹貢解北條北境之山¶
晉北諸山自代来(自寰武嵐憲/四州而来)胚凝首自霍山開連<md:KR4d0464_SBCK_019-11a>¶延
脊脈為壺口南作析城王屋排復折而西雷首出¶一支
北走太行崖又次一支為大茂四條明白不須¶猜
<pb:KR4d0464_WYG_019-16a>
　　　大卿徐先生挽章(諱世隆字威卿金進士第陳/州西華人官至集¶賢閣大學)
　　　(士¶故/注明)
壮歲巍科擢上游如公樂易更風流文章海内原推¶轂
議論行間孰與儔鄉校功成東魯盛炬蓮恩在北¶門優
自憐狂散慚提奨争遣鱣堂一拜休(至元廿一年予按/部¶東平拜公于私)
(第之前堂公時巳在病眷眷/于予者甚欵既而卒于家)¶
　　　夀總尹劉公¶
一家英氣葢遼東聞説君侯有父風作牧首分青社¶土
<pb:KR4d0464_WYG_019-16b>
䇿勲誰比黒河公化行屬邑謳歌裏春自慈幃孝<md:KR4d0464_SBCK_019-11b>¶養中
今歲夀筵光景好榴花渾似舞裙紅¶
　　　龍教授哀挽¶
　東郡教授龍君名華字取新廣安人善賦¶學及五星
　等術士子從之學者多所沾丐¶至元辛巳與予相遇
　於滑朝夕從游者旬¶日一良德君子也後至魏縣簿
　政有聲及¶兹云亾其子夔来求哀挽章特賦¶
當年按部館南衙日夕相過興未涯楚産例佻開實¶學
<pb:KR4d0464_WYG_019-17a>
天星推度見名家大伾山下遊龍洞歸雁亭邊望¶暮沙
此日題書重惆悵為君回首眷西華
　　　商左山哀辭¶
商孫膚敏矯游龍千載留芳見此公佐魯謀猷原克<md:KR4d0464_SBCK_019-12a>¶壮
定秦功力更沉雄城門被爇池魚涸臣罪當誅聖¶主聰
老淚不縁知巳痛麒麟臺上又秋風¶
　　　𤓰爾佳尚書哀挽(名之奇字士常/終吏部尚書)¶
品彚流形萬不同銓量平允儘消通恩非出巳知誰¶怨
<pb:KR4d0464_WYG_019-17b>
天不遺賢見道窮三復苦辭歸汶上一官催老淹¶曹東
茫茫大塊升沉裏重為清朝惜至公¶
　　　追挽承㫖王文康公¶
文章四海一康公炯炯元精貫日中盧肇名先金榜¶重
歐陽仙去玊堂空道由實學明真用義不忘君見¶至忠
惆悵當年門下士斷雲低處望曹東¶
　　　左丞史公哀辭(并序/)¶
　左丞史公之薨客有云云者余曰事機之<md:KR4d0464_SBCK_019-12b>¶来雖理有
<pb:KR4d0464_WYG_019-18a>
　難處度不違於義其寵辱有不¶足驚者當倉卒之㑹無
　定力以順受輕則伊¶鬰而自阻重則憂悸而隕越正
　以不安¶而無定力故也嗚呼史公不少隱忍以光先¶
　正之業而至於斯其命耶抑以有未安於¶所受之正
　耶於是作是詩哀之¶
兩鬢金貂漢九卿霜威平日柏臺清儘将事業傳鐘¶鼓
不特家聲藉父兄自忖行藏無所歉此身榮辱不¶須驚
辨姦聽徹唐君説淚洒西風滿豸纓
<pb:KR4d0464_WYG_019-18b>
　　　丙戊歲中秋後二日夢過真定與宣慰張¶鵬舉
　　　相㑹作詩為贈既覺頗記首尾意韻¶因足成之
　　　(九月十一日忽英甫過衛/説張子是月日卒于真定)<md:KR4d0464_SBCK_019-13a>¶千里提封入控臨不知秋氣上華簪紫泥頒寵何三¶詔
丹扆輸忠見六箴機務固方前日簡論思尤比向¶来深
無端共得團圞月轉覺孤懐愧此心¶
　　　蔓慶憲副良友¶
十年局促伏轅駒解鞅歸来樂自如奔走止縁餬口¶計
<pb:KR4d0464_WYG_019-19a>
支離況是不材樗常因客過知安健多謝人来問¶起居
把酒竹軒猶昨日清思想似向来臞¶
　　　寄贈介甫憲倅聞除興元總尹¶
方聽新除入厯城忽傳改授漢中行霜空暫息鶱¶飛翮
民社教優撫字聲興利試尋山水堰逺征先恤¶異鄉兵
如承髙省相垂問老我山田二頃耕¶
　　　送徐正卿秩滿還漳南<md:KR4d0464_SBCK_019-13b>¶共華燈窓憶昔時只今相顧鬢成絲三年調議良多¶益
<pb:KR4d0464_WYG_019-19b>
一道将迎不易持辭别巳餘連日惡直清畱在後¶人思
漳南术是歸棲地要與朝家作羽儀¶
　　　謝湯宣慰惠書¶
閒来何物慰窮愁細把調元入校讐相業有方無限¶事
室書能幾不容抽巳欣惠賜承蘇集復夢翻香上¶郡樓
揷架萬籖容易覽鄴侯人道是湯侯¶
　　　代書寄友舊二首¶
匪為窮愁日者書閉門經史且相娯為憐魯酒無多味
<pb:KR4d0464_WYG_019-20a>
任使陶缾乏見儲黄卷能教吾道在青雲未覺故人¶疎
有時夢到烏臺月奄奄猶勝載五車¶
半紙功名不足書暮年心事若為娯背時伎倆輸鳩<md:KR4d0464_SBCK_019-14a>¶拙
度歲生涯儉擔儲為寂恐貽髙宻笑不才争似孔¶融疎
退藏入宻真吾事誰遣門多長者車¶
　　　西村三首和韻¶
種来佳樹日扶疎秋草當堦不忍鋤城府事囂閒静¶重
林墟秋熟物情舒溪行改徑農耕後漁捕移梁水¶退餘
<pb:KR4d0464_WYG_019-20b>
我自興来成獨徃手拖拄杖不巾車¶
近歲行藏匪自疎胷中刺鯁要誅鋤通明縱使同方¶進
樸鈍何知似魏舒堂上吚嚘從肉食橘中游戲喜¶霜餘
八騶前馭非吾事正要安徐下澤車¶
忖量身世兩乖疎去學淵明荷短鋤時事未容閒裏¶過
人心安得老来舒沙鷗逺泛機先識穴鼠深藏壤¶有餘
我輩所行多倒置旱資舟楫水資車<md:KR4d0464_SBCK_019-14b>¶　　　寄道之憲使仁兄
<pb:KR4d0464_WYG_019-21a>
匪為場苗賦白駒别来多事復何如臣門最喜心如¶水
故地猶知里號樗落落壯為天下客潭潭老向府¶中居
(為近日二憲使/不出府故云)使君若問年来況山澤依然老病¶癯¶
　　　聞平章游公薨于維揚以詩挽之¶
邂逅灤江讌語頻外臺初建首先分風雲契厚真吾¶相
魚水情深有分民名在諫垣稱鯁直力輸¶王室最公勤
豐碑㑹見十年後猶是中朝第一人¶
　　　丙戌除夜
<pb:KR4d0464_WYG_019-21b>
盤花紅卷燭花摇一歲迢迢盡此宵凍合臘香浮柏¶葉
暖移春意上梅梢拊心自信愚忠在流涕還悲髀<md:KR4d0464_SBCK_019-15a>¶肉消
揣分要知温飽力此生無地荅清朝¶
　　　賀文卿同簽宣慰河朔(時真定連/年旱灾)¶
春風花發四隣香曲巷時過笑語長議論有方消鄙¶薄
功名無地不輝光簽書樞府孤忠壮愾敵長江一¶葦航
今日八州歸總轄又煩和氣致時祥¶
　　　同簽趙公挽辭(諱良弼字甫之遼東人至元二/十三年南遊京洛卒明年正月)
<pb:KR4d0464_WYG_019-22a>
　　　(二十四日¶夜見于夢託予合易其名諱情意/甚切不然目将不暝矣遂作是詩以記其意)¶
識逺幾沉任獨勞不将虚譽冠時髦使華光動扶桑¶日
樞府謀深尚父韜四海樊川遺隱在九年精爽與¶秋高
分明夢裏来相託抵掌猶能似叔敖¶
　　　禮部尚書許公挽辭¶
當年劍履上星辰忠謹持心老益振藥籠功名開夀<md:KR4d0464_SBCK_019-15b>¶域
朝端風度見誠臣勒漿有味霑餘論卿月分光照¶近隣
吾自訃音増悵望白雲長處是滹垠
<pb:KR4d0464_WYG_019-22b>
凶訃初傳不忍聞惜從朝著失忠臣安常每懼非¶常寵
格物還深濟物仁貶損定交何眷厚燕閒相過¶更情親
轔轔細約車聲去長憶同遊過闕晨¶
　　　宋賔客𢎞道挽辭¶
景𤣥絶學到縱横此老猶能見典刑相府才華推上¶客
少微光彩動前星誠身初不離儒行進學何妨¶雜貝經
正有莫教傷餒恨併隨神劍閟泉扃(公舊有/舒辟劍)¶
萬有紛華入醉吟都将誠靜粹靈襟雲松卧壑存初¶志
<pb:KR4d0464_WYG_019-23a>
望苑霑恩豈本心談並齊諧疑志怪學空滄海¶别穿深
斗間縱有龍泉氣淒斷春風緑綺琴<md:KR4d0464_SBCK_019-16a>¶　　　追悼㕘政李公仲寔詩(并序/)¶
　至元丁亥二月十日夜夢李㕘政仲寔再¶拜向予顧
　指所佩鞶囊曰吾平生盡在於¶此他日㑹須累君但
　不敢輕易發也既寤¶悵然者久之因追作此詩以見
　其神交之¶不昧也昔李衛公見夢于令狐綯懇其北¶
　還綯畏其精爽白于帝得以歸𦵏今李侯¶明以後事
<pb:KR4d0464_WYG_019-23b>
　来託予老且閒不知何所賴焉¶
冠劍風雲擁漢庭斗邊喉舌振孤聲漢儲羽翼非輕¶託
蜀酒雖多每細傾身後哀榮光諡冊夢中精爽似¶平生
分明指顧鞶囊事一縷幽光要累卿¶
　　　挽教官石仲遷(名與義鄭州人少為縣吏後/從李野齊學終于南京教官)<md:KR4d0464_SBCK_019-16b>¶臨試東過僕射坡封書投贄識君時生猶櫝玊期三¶獻
死愧囊金昧四知塵世驚回黄落夢帝京悲動白¶雲辭
因思吾輩豪雄處貧賤能安貴不移
<pb:KR4d0464_WYG_019-24a>
　　　送府判李侯赴調東曹其懐政備見乎辭¶
邶衛交衝辦事難送迎終日不停鞍去官不到𤓰期¶代
在分能教幕職安衙鼓通嚴披訟牒㕑烟吹碧淡¶蔬盤
回看奔走風塵際却惠新除是振冠¶
　　　代書奉寄子明宣慰(時為濟/南宣慰)¶
五載因官寓濟陽朋簪盍處佩聲鏘金盤亂醉雲溪¶酒
綉镼同披燕寝香樂事有懐終㑹¶合名泉無計共徜徉
空餘情似康崖水一脈勾連到¶海長<md:KR4d0464_SBCK_019-17a>¶(镼一作倔其物反/乃今之半臂也出)
<pb:KR4d0464_WYG_019-24b>
(光武/紀)
　　　夀子初中丞¶
鼓瑟春風記㸃同轉頭俱作白頭翁逺遊長得知時¶報
微恙行收勿藥功巾卷在庭隨燕几嬰風和露溼¶簾櫳
暮年縱有周公夢輸與浮雲度太空¶
　　　送史邦直之任竹山¶
縣在房陵更在西一官雖逺儘施為王風漸被無遐¶邇
異俗能安戒鄙夷㑹待竒姿超駿足試教銛頴發¶囊錐
<pb:KR4d0464_WYG_019-25a>
彩旗閙簇清江渡想見春風到任時¶
　　　丙戌歲除夕¶
去歲椒盤一笑欒今冬除夕倍悽然奠餘靈案鐘聲¶後
坐對隂容燭影前存沒不堪思徃事康寧還喜過¶今年
數家剩説新春好夢到梅花小雪邊<md:KR4d0464_SBCK_019-17b>¶奴星具糗送窮歸夜久蘭堂燭影低梅雪溢寒嚴厲¶鼓
枕香留暖潤盤犀試傾臘醖歆椒頌巳覺春風拂¶畫雞
明日書雲臺上去蒼精横角看杓攜
<pb:KR4d0464_WYG_019-25b>
　　　答何劉二端公¶
屢有人来問起居近年為況果何如毎承首録常深¶感
欲話行藏不敢書逐末有慚規什一歸田無力把¶犁鋤
時時夢到霜臺月靜聽烏聲尚起予¶
　　　挽李子揚¶
早歲龍門接茂才相攜有意上台階夜書肯信元康¶在
詩思争髙岳掌開落月滿梁清夢斷旅墳三尺野¶烟埋
微官殆似台州鄭拊卷題詩擬八哀
<pb:KR4d0464_WYG_019-26a>
三十年前成邂逅酒罏傾徹醉顔開筆端力挽狂瀾<md:KR4d0464_SBCK_019-18a>¶倒
袖裏親攜太華来淚洒行間遺草在恨埋泉壤劍¶鋒摧
因思秋雨蒼苔句何限令人不飲哀¶
　　　餞士逹御史送臺¶
通家世契鬰蘭金驄馬南来屢見臨披露義襟餘悃¶愊
酌量時務入精深眼中白璧真無價調外朱絃有¶賞音
回首炎荒四千里一杯不惜為重斟¶
　
<pb:KR4d0464_WYG_019-26b>
　
　
　
　
　
　
　
　秋澗集卷十九<md:KR4d0464_SBCK_019-18b>¶<md:KR4d0464_SBCK_020-1a>¶
<pb:KR4d0464_WYG_020-1a>
欽定四庫全書
　秋澗集卷二十¶
　　　　　　　　　　　　　元　王惲　撰
　　七言律詩¶
　　　西奚
