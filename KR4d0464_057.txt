# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:34.403377
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 57
#+PROPERTY: FILE SB04n0470-057秋澗先生大全文集-卷第五十七.
<pb:KR4d0464_SBCK_057-1a>¶
秋澗先生大全文集卷第五十七¶
　碑¶
　　　　輝州重修玉虚&KR0026;碑¶
嘉平道士介練師范君贄禮幣來謁拜而請曰弊&KR0026;¶
在蘇門頋惟狹陋然歴年乆實爲自昔名額敢託斯¶
文俾見興造本末暨師真住持所自用傳不朽廼宿¶
昔所願言幸憲使惠頋越爲光有赫按所具事狀州¶
西郭曰草市城北走出廣薪門百舉武有&KR0026;曰玉虚¶
攷其肇基盖始於前宋政和間所建大定&KR0004;仍賜今¶
額爲正殿一旁小殿二中設三清四聖元辰䓁像函¶
丈後列神閍前敞下至真官齋壇賔客庖庫之位咸¶
叙而即冝承平乆法供大行鍾磬齋魚之音&KR0046;然聞¶
<pb:KR4d0464_SBCK_057-1b>¶
山水間蔚爲共前儲祥勝地壬癸兵餘日就荒落厥¶
後清虚弘道真人來主治之月殿星壇稍復於舊㝷¶
冷公西歸属之通妙嚴君顯奉師訓惟恪乃創水磑¶
稻田禇莊䓁業雖罄刮衣盂資贍徒侶大有方便丙¶
申冬嚴既示化真人致慮弘深召上足通真師梁志¶
一謂曰玉虚道&KR0163;藐尓于共今繕修頗完資用苟有¶
第道匪人弘何以行逺矧共山群彦所集半爲方外¶
眷属微汝&KR0154;克洞玉清之虚静承文獻之頋接哉於¶
是唯而來嗣飭治焚修其用充儼巳有者守之日固¶
方來者増而歳新復於百泉西涯買田數畒築致爽¶
亭貯經史植松竹號嘉惠別舘娯言一室罔間儒墨¶
暇則鼔琴詠歌將以挹蟾房之景氣接鸞鳯之遺音¶
<pb:KR4d0464_SBCK_057-2a>¶
豈惟與泉石而爲伍也雪齋姚公愛其幽勝亦甞徜¶
徉其間與師爲蒼煙寂寞之友傳曰尚友知人梁之¶
爲道槩可見矣既而師倦勤盡以後事付髙弟道燦¶
燦爲人姿䟽秀氣爽而象恭志継而本立守護傳■¶
惟恐墜越其徒稱之曰能燦姓張氏自童行入道今¶
三十六年矣甞&KR0026;道家&KR0003;有玉清玉虚等號亦猶天¶
有九霄神霄爲最髙然冲而用之於道體何在是固¶
老子法虚心實腹守爲清修要者盖心不虚則道無¶
以入物無以容教無以受而腹無以充矣坐進之功¶
苟踈疑存之理或熄&KR0002;道燦者法壽方爾主治院門¶
甚力至於接外務崇本宗誠能中虚而應物以道膄¶
而充腹者焉正自師祖師梁庸玉汝於成之㫖也&KR0002;¶
<pb:KR4d0464_SBCK_057-2b>¶
然則其爲後來紀綱是者矜而式之継爲不朽無窮¶
之傳也必矣仍爲門人作詩俾歸來望思以極道真¶
之本其辝曰¶
蒼蒼共巖桂連蹇&KR0006;杳焉予懷仙遊逺&KR0006;山空日寒¶
悵疊巘&KR0006;宫居粒食思展轉&KR0006;遐想仙標玉雪質&KR0006;¶
彤車載花紅一色&KR0006;醉鞭星馭金虬蜿&KR0006;粃糠塵丗¶
宅閬&KR0080;&KR0006;嗟嗟堪輿一烘爐&KR0006;徃古來今爍無餘&KR0006;¶
丗外無物湏人徒&KR0006;刳滌玄覧歸静虚&KR0006;服餌節飲¶
差少瘉&KR0006;弱志強骨壽吾軀&KR0006;庶幾真筌師同符&KR0006;噫¶
　　　　大元國大都創建天慶寺碑銘(并序)¶
大雄氏之爲教如慈雲慧日覆燾無際惟得其乂道¶
乃大行宫居像設亦從而熾盛之我¶
<pb:KR4d0464_SBCK_057-3a>¶
國家鼎定全燕教隆内典故精藍勝刹粧嚴寶界金¶
碧相望有佛國大乗氣象維永㤗寺肇基自遼彌陁¶
者㤗之别院也大安兵燼廢撤不存鞠爲茂草者五¶
十　大元至元壬申有僧雪■始來結菴而主之¶
先是師業嗣法猶窟潜天德以經戒嚴機鋒峻越在¶
雲朔名動京師甞假息間有以天慶名所棲而告之¶
者&KR0004;不諭其故既而■駙馬髙唐郡主聞師名德喜¶
之既覯止即依慈䕃扣真詮師順事■方日有所覺¶
以至承嗔&KR0023;譴非罪而罹苦毒者因師一言多所縱¶
釋其後王請師住豐之法蔵院仍贈具錦法衣用著¶
顯異㝷以道行■上聞有詔所在護持及&KR0026;光大都¶
郡王廼出重幣易是院爲師待問駐&KR0236;之所與其徒¶
<pb:KR4d0464_SBCK_057-3b>¶
奉香火修㓗精進而已至於建大道&KR0163;擴充無量功¶
德盖遵養而有俟也逮甲申冬■皇孫紺蔴刺以師¶
持誦保&KR0117;故欲辟静室處之宫府辤不可翼日出貨¶
泉二千五百緡洎名驃二仍諭留守叚禎詹事丞張¶
九思即所居庀徒蕆事起三大士正殿丈室七巨楹¶
下至門閭庖湢賔客之所略皆完羙始於乙酉之春¶
成於丙戌秋仲役&KR0004;作闕地得廢鍾所刻天慶二字¶
考之盖有遼建號也事夣既恊即爲新寺名額於是¶
&KR0029;晬像於金光沸潮音於空際有來諸天普臨&KR0031;樹¶
顧諟永㤗廢餘復爲清涼法&KR0026;矣後三歳奉¶
皇孫奩香禮江浙各刹起造蔵經師冐渉江湖徃返¶
萬里存神過化髙風所及奔走供養且有金仙通靈¶
<pb:KR4d0464_SBCK_057-4a>¶
茄藍主護之&KR0063;吁亦異哉凡得經四藏計二萬八千¶
餘卷分貯大都之開㤗天慶汴洛之惠安法祥及未¶
豊法藏院仍以法物付之使人無南北通暢玄風壽¶
聖皇賛寳緒天花雨紛&KR0394;唱雷動日開八方之供者¶
此師之所圗惟也宜其經來神衛號應基先雖老栢¶
重榮神松囬指有不是過者遂不千里逺持待制王¶
之綱事狀以寺碑來請曰山僧空踈無足比数以義¶
以契尚憲使與頋以銘章貺之始終之願畢矣予以¶
師憙儒學有噐識所交皆藩維大臣文武豪士緩急¶
於士大夫周旋不榮悴間解紛振乏要有實效然去¶
來其間殆雲凝而風休也甞即寺雅集自鹿菴左山¶
一大老已下至野齋東林凡一十九人作為文字道¶
<pb:KR4d0464_SBCK_057-4b>¶
其不凡時方之廬阜蓮社云是亦將因儒釋僧之特¶
逹者也冝其行業成就如此固可以著金石而垂不¶
朽矣師諱普仁字仲山姓張氏雪堂其道號也丗爲¶
許昌人父丗榮官至豐州司録叅軍母夾谷氏師生¶
有禎祥甫毀齓不葷酒嚌&KR0004;祝髮於夀峯湛老&KR0298;具¶
戒于竹林雲和尚及叅永㤗贇公一見噐異即蒙印¶
可至有機鋒洒落瑩徹氷輪頭角峥嶸先騰星緯之¶
諭贇&KR0128;出臨濟第而上之師乃慧照十九代孫也過¶
鎮陽&KR0035;碑表行濬源接&KR0128;以昭其本於尊祖追逺光¶
又赫焉余甞論天下之事雖小大有殊醻酢注措皆¶
有本末就釋氏教論之佛法者本也塔廟者末也崇¶
其末而遺其本求進於道亦以難矣&KR0002;師也可謂持¶
<pb:KR4d0464_SBCK_057-5a>¶
用有方審所先後者哉乃隨喜讃歎而作偈曰¶
　道之大原出於天　物生而静乃本然¶
　扶持有術繫後傳　惟聖日逺湮其言¶
　奪攘矯䖍紛目前　佛乗自西來笁乹¶
　慈愍濟度心爲先　衆生迷惑不知覺¶
　沉溺苦海甘流連　人乂安得以手濟¶
　以法爲枻經爲舩　奉持頂戴破黒業¶
　火宅變幻生青蓮　龍宫紺殿儘瞻禮¶
　具香湏滿黃金田　阿師振&KR0236;下南海¶
　豈爲頭角争昻軒　向來四萬八千偈¶
　重與震旦開經筵　燕豐汴洛還舊貫¶
　佛界珠網摇秋煙　群昬&KR0298;曉棲至善¶
<pb:KR4d0464_SBCK_057-5b>¶
　如夢日月金沙渊　漢人得經&KR0138;四十¶
　未&KR0002;此舉思無邊　功圓行滿師不有¶
　歸之¶
　帝孫祈永年　八方奠枕磐石靖¶
　天子萬壽南山堅¶
　聖孫神子麗不億　惟城惟藩復惟宣¶
　歸來丈室炷香坐　但覺鍾皷清而圎¶
　從此婆欏&KR0031;樹底　知師澄定草鞋禪¶
　　　　大都路漷州隆禧&KR0026;碑銘¶
漷州距今新都東南百里而近本漢泉州地遼爲鎮¶
而亾金縣焉兵後井邑滿索僅存縣治原隰平衍渾¶
流芳淀映帶左右建元已来春水¶
<pb:KR4d0464_SBCK_057-6a>¶
羽獵歳甞駐驆民庶覩羽旄之光臨樂遊豫之有頼¶
故生聚市閧旋踵成趣至元十有三年遂陞縣爲州¶
從吏民之請也爰有道舘據城之西北維亦由是而¶
修崇焉住持圎素大師劉志實者許之長&KR0081;人夙秉¶
淑質自童行入道師希真劉志永永即長春丘公髙¶
弟清虚韓志谷一再傳也&KR0004;師永誅&KR0523;於都之東郊¶
刳心坐忘凝塵空竁者十年盤山王棲雲道價髙一¶
時歆其精修枉道造謁自號麻衣老壽八十有四怡¶
然而逝師之在弟子列也侍晨昏服勤勞人所不堪¶
已自&KR0002;也積寒暑三紀猶一日然麻衣見其持守不¶
易皮毛盡而真實在可與有立於是以通真&KR0026;属院¶
曰玉晨菴者令主張是戊午間誠明真人愛其地佳¶
<pb:KR4d0464_SBCK_057-6b>¶
而氣&KR0254;嘱之増建以應有開之先始焉荒㕓二十餘¶
畒敝屋數間蔽風雨而已師乃以和光同塵樸實感¶
物爲方至一郷欽嚮願言信施有不期然而然者助¶
益既多功用漸集遂起三清殿繪玄聖於堵所謂上¶
九位者居其中又畫日月星官歳德師聖岳瀆等神¶
列侍兩傍雲舒霞蔚　彩絢目殆玄象肇分端倪呈¶
露下至嚴禋有壇静棲有室凢所需皆具以屋而計¶
者三十楹歳時清供真仙來臨鍾磬之音&KR0046;然空際¶
誠迎祥之別舘一方之榮&KR0026;也既落成洞明宗師以¶
今名榜之及玄逸真人張公嗣教嘉師之勤命書石¶
以昭厥後遂介錬師劉文甫來請銘予以謂肯心而¶
構易固而新豈唯瞻者増敬其因衆成功同延慶壽¶
<pb:KR4d0464_SBCK_057-7a>¶
荅鴻休而畢師志使來者祝嚴罔逸而隆福降簡穰¶
之本是固所當書者仍以黃庭七言體&KR0084;以系焉其¶
辝曰¶
　道家者流玄黙稱　抱持其雌無所矜¶
　屋居火食相奉承　鳶飛戾天魚在泓¶
　疇不若尓休其生　爰因像設心自兢¶
　仍用善俗滋良萌　漷州維南泉故城¶
　玉晨有庵無所營　敝廬數間僅幪帡¶
　一旦締結三十楹　煙光&KR0639;&KR0639;萬瓦青¶
　正自肯搆今有成　要擴師授昭予誠¶
　爲國迎祥禱上清　鑾輿歳幸實省耕¶
　延芳春水紛霓旌　遊豫何翅&KR0084;三登¶
<pb:KR4d0464_SBCK_057-7b>¶
　千秋萬歳樂事并　道人百拜乞此銘¶
　隆禧因之播永馨　雲間歎賞聞愾聲¶
　安知不有成公興¶
　　　　大元故&KR0028;西軍儲大使吕公神道碑銘■¶
盡瘁以事上忠也守志以完節貞也忠貞之澤流潤¶
後人㑭功名奕葉冨䝿一時而親弗逮者天也故聖¶
人垂光&KR0045;之典可以貫幽明而慰存没斯亦孝之至¶
義之盡也&KR0002;夫&KR0018;卓越之竒材抱騫騰之逸志起家¶
侍從收功轉漕臺閣藉風雲之舊門庭眩組綬之榮¶
始以故家遺俗終以令聞令望振門閥而紹先猷者¶
吾於遂城吕氏見之矣吕氏丗爲燕陲鉅族值金季¶
搶攘譜諜墜逸髙曽而下澷不可昭穆公諱嗣慶字¶
<pb:KR4d0464_SBCK_057-8a>¶
昌齡考諱祐仕¶
皇元由行尚書省&KR0122;充諸路人匠府緫&KR0249;妣李氏公¶
㓜喜讀書不從群兒嬉既冠氣貌魁傑學通經史善¶
&KR0016;射長於辝令思以竒節偉論表見於丗耻齷齪出¶
人後時■朝廷逺控北樓■詔龍門劉公元帥黃公¶
行臺于燕柄用頗顓决公䇿時務所急及便益民編¶
者十數事以撼二公果竒其材識以國士許焉既而¶
挈之北覲引現¶
太宗皇帝薦其材應時需堪備供奉¶
上偉其儀&KR0026;收&KR0032;御帳下碌碌&KR0004;無所知名居無幾¶
何譯語國體閑習通曉如素䆠於朝者由是稍得近¶
侍■上前公資聦悟應對周旋動恊睿意自爾顧遇¶
<pb:KR4d0464_SBCK_057-8b>¶
頗異出入殿庭寒暑夙暮十載間謹畏小心未甞易¶
常度■上審其可用命提&KR0039;尚食局事■國朝大事¶
曰征伐曰蒐狩曰宴饗三者而已雖矢廟謨定國論¶
亦在於樽爼饜飫之際故典司玉食供億燕犒軄掌¶
視前丗爲重凢群臣預御衎者&KR0227;珮服色例一軆不¶
混殽號曰只孫必經賜兹服者方&KR0023;預斯宴于以別¶
臣庶踈近之殊&KR0002;古命服之制公前後&KR0013;賜只孫錦¶
服十餘襲寵數之隆于斯可見歳已未¶
憲宗下詔伐宋車駕由隴山道漢蜀趣合州之釣魚¶
山大兵既興糧餫爲大計庭議推公冝膺將漕乃降¶
璽書金符充関西興利軍儲大使公轉致有方給授¶
均一士無飢餒之色民寛飛輓之勞竟用勤劬致疾¶
<pb:KR4d0464_SBCK_057-9a>¶
以庚申年正月卄四日卒於京兆府官舎得年四十¶
有三歸葬隧武之西原從祖竁也公資倜儻有大志¶
奉■上忠事親孝交友誠進不&KR0046;謀退無私議古今¶
成敗&KR0336;中皎然吻縱波濤屢中倫■慮材優噐幹事¶
無盤錯膂力方剛經營伊始謂利澤施於人功名昭¶
於時可力致也一旦濟浩浩之長川中流柂折渉漫¶
漫之逺路半道車傾土論于焉爲之歎惜夫人王氏¶
系保定大家姿温恭静淑公没之歳&KR0138;卄有八舅緫¶
匠府君尚在堂二子方髫齓挺志自誓仰事俯鞠亢¶
起夫宗爲任遂嚴奉舅璋壽終八秩教育二子至於¶
成人爲長子澍娶金名臣追謚通憲先生梁公孫女¶
今以才華英邁練逹政務任樞幕經歴爲次子渊娶¶
<pb:KR4d0464_SBCK_057-9b>¶
漕僚清&KR0080;王君仲女資秉幹敏棣蕚輝映任承事郎¶
管勾中書承發司昆季簉名朝籍校丗䆠故家不失¶
舊物皆由夫人節義有方以之扶持者也姻戚郷閭¶
至援稱行羙取爲訓範女一人適大都郝氏孫五人¶
澍之子道安女惠鵉渊之子定安季安賜安壽五十¶
一終於大都私居之正寢越三日祔安玄堂實至元¶
八年十一月十六日也澍既長樞幕秩中通貴一日¶
與弟渊謀曰今粗有所立猥荷析薪可不知其所自¶
邪惟我先人大志不遂賷恨下泉妣貞幹内事克隆¶
遺緒潜德遺淑大懼墜佚有求銘太史掲石神道賁¶
松檟而垂示不朽融管彤而發越幽光罔極之恩庶¶
幾昭報廼以不腆之文來請某自惟昔任裏行與澍¶
<pb:KR4d0464_SBCK_057-10a>¶
婦翁孝可定交時澍方聮姻婭自是友義日篤于今¶
三紀以&KR0443;以舊有不得辝者謹掇其義烈言言振衰¶
風而厲薄俗者銘之其辝曰¶
　維趙北際　保爲名城　風聲氣習¶
　而燕與并　越此兩間　古多豪英¶
　游談尚氣　芥拾功名　矯矯呂侯¶
　資秉忠貞　濟以學問　又多藝能¶
　文武備具　冨之&KR0022;經　嚢錐脫頴¶
　已爲丗驚　一朝麟趾　來儀紫庭¶
　入侍帷幄　即&KR0098;帝情　錦衣分賚¶
　寵數光榮　佐啇有道　奚趐割烹¶
　大駕南征　如靁如霆　食惟兵本¶
<pb:KR4d0464_SBCK_057-10b>¶
　　以先啓行　曰轉曰漕　軄焉汝勝¶
　　民安飛輓　師樂均平　心計鞭筭¶
　　以經以營　鵬圗海運　九萬&KR0004;程¶
　　一僨不起　其孰使令　秦川慘澹¶
　　有來英靈　不隨朝露　溘焉替零¶
　　化之閨壼　義烈烝烝　二子承慶¶
　　&KR0002;綬彯纓　婉婉幕畫　執樞之衡¶
　　顯&KR0045;有例　聖經義明　郎峯西峙¶
　　雞距東傾　武隧西原　風水攸寕¶
　　葬復從祖　多祉是膺　元身不殁¶
　　永振嘉聲　古所謂不於其身而在於子孫者¶
　　其言有徴　何以驗之　視我刻銘¶
<pb:KR4d0464_SBCK_057-11a>¶
　　　　大元故昭勇大將軍北京路總管兼本路¶
　　　　諸軍奥魯緫管王公神道碑銘(并序)¶
國家當肇造際所在豪傑應期効順&KR0140;世矦疊將鎮¶
據一方父死子継兄没弟及蹈故歩而執成規固自¶
&KR0002;也逮夫守成尚文登庸賢俊通遷調而革舊襲明¶
治道而考殊功所謂閥閱子弟持崇髙之體不學無¶
術噤不能有所施爲備貟而尸禄者多矣論其籍父¶
祖之緒餘卓爾以才傑著聞膺朝廷之選遴藹然称¶
爲良牧伯者誰乎予於&KR0012;竹王公見之矣公諱遵字¶
成之丗家平州之遷安縣祖諱誥亾金貞祐&KR0004;任興¶
平軍節度幕官攝府事方¶
大元經略中夏¶
<pb:KR4d0464_SBCK_057-11b>¶
皇太弟國王奉命率兵出揄関循竜盧塞而南雷砰¶
電激所向無前府君審天命之眷臨憫生民之塗炭¶
遂挈二州五縣板圗投獻轅門王嘉其忠赤首倡大¶
義即聞於¶
太祖聖武皇帝蒙授榮禄大夫興平路兵馬都緫管¶
知興平府事㝷&KR0236;金虎符加左副元帥兼安撫使父¶
諱德明字才卿早嗣丗爵属遼右&KR0004;定撫養遺&KR0058;職¶
修藩翰光奕先業焉公㓜頴悟好讀書年未弱冠入¶
侍藩邸即能練習國體通曉譯語及長資沉毅&KR0018;髙¶
氣所交皆一時豪傑立志宏逹恥碌碌隨人後歳戊¶
申襲父職仍佩金虎符公自祗承先政夙夜惴惴惟¶
恐失墜視民事爲難不敢忽易遇政令之不便時俗¶
<pb:KR4d0464_SBCK_057-12a>¶
之未安思而不置憂形於色必咨訪更張俾理順事¶
得而後巳未甞恣情眈於游宴二十年間猶一日然¶
咸謂&KR0391;孫有後於魯榮禄之澤未艾也辛亥歳入覲¶
憲宗授本路緫管兼萬戸俾專兵民之政殊光寵也¶
丗祖皇帝踐祚分朔南爲十路肇建緫管府以公奕¶
丗材賢授平滦路緫管換佩金虎符且有奉公&KR0111;私¶
當副所委之諭至元乙丑轉官制行授懷逺大將軍¶
知中山府事三年陞昭勇大將軍彰德路緫管六年¶
改懷逺大將軍緫尹順德路九年復昭勇大將軍升¶
授太原路緫管兼府尹本路諸軍奥魯緫管十四年¶
遷北京路緫管兼大定府尹以疾不赴卄一年上章¶
致仕日與故交雅士用琴書棊槊相娱樂序宿好暢¶
<pb:KR4d0464_SBCK_057-12b>¶
幽情&KR0073;如也不幸於至元卄五年正月卄有七日薨¶
於私第之正寢享年六十有四越七日葬於遷安縣¶
東石橋西原祖塋之次夫人安氏山東東西䓁路宣¶
撫使安公之女和柔貞順光備婦道今壽登期頥夫¶
人髙氏出盧龍處士家資賢明勤於内助主持家務¶
營辦公喪預有力焉子男五人曰國彦蔚州採木提¶
舉曰國傑俱先公没曰國英不仕曰國士早丗曰居¶
仁髙所出忠翊校尉湯隂縣尹子女三人長適宋氏¶
次畢氏嚴氏男孫三人不花永興　公資雅重智¶
慮周宻奉上忠接下有禮善養名馬識别鷹隼衣冠¶
修㓗車從閑雅有承平豪䝿風度人徒知氣習體貌¶
移養如是而已不知其當官蒞政持灋謹嚴聽断明¶
<pb:KR4d0464_SBCK_057-13a>¶
察以公正自處凛然有不可犯之色務要紀綱立號¶
令行其治相尹并皆監司理所工匠群不逞之所集¶
公與辨曲直折姦橫不&KR0093;髮貸同僚以相假藉示并¶
容爲言曰爲之在我者當如是因公道而致私憾吾¶
不恤也雖時不相能後竟以事直而心服焉所至興¶
修廣學尊禮師儒崇礼讓而抑豪強致差賦辦集民¶
安俗阜然悃愊無譁不示裱襮持守剛果終始如一¶
故治績混然不可指摘有古良吏風當中統至元間¶
聖天子厲精政事以成効責中書一時宰輔皆極老¶
成選咸謂素無選舉篤責之漸惟師帥得人上澤可¶
下宣下情可上逹庶幾德化之成太平有象矣故各¶
路緫尹愼擇其人至有虚曠歳月不肯輕以畀受者¶
<pb:KR4d0464_SBCK_057-13b>¶
公之擢拜適丁玆時故四歴名郡兩増崇資皆出公¶
論之所在卒以称聀聞已足以伸眉髙談有光故家¶
含&KR0015;瞑目無愧先丗矣公既葬之十載嗣子居仁念¶
潛德&KR1322;懿恐遂湮没聞不肖乆忝太史屢銘當代名¶
公貴人乃件右事狀請碑其神道向公移鎮洹上不¶
肖適退居淇右相衛之交相去不百里逮尹&KR0051;陽亦¶
判平水幕汾&KR0051;兩府南北相望故稔知其政績後以¶
迎迓事南來㑹遇於張少尹昊公館張與公爲風雲¶
故契談其家丗行已爲詳是則今日論述巳有開先¶
之兆矣敢勉爲次苐而重之以辝銘曰¶
　遼西惟漢右北平　自昔用武地必争¶
　榆関北控盧龍撗　夾右碣石山海扄¶
<pb:KR4d0464_SBCK_057-14a>¶
　沉雄氣&KR0650;貫斗精　王公孕秀時之英¶
　天兵南下轟雷霆　羣情恟恟孰敢嬰¶
　惟先奮效忠與貞　玄黃于篚¶
　王師迎　兩州千里不震驚¶
　寒谷&KR0541;覺春陽生　風雲儷景同飜騰¶
　載丗柄緫民與兵　一朝繩武光嗣承¶
　鵾鵬變化天東溟　大合澄清朝日升¶
　修文偃武論治經　唐虞黜陟公幽明¶
　罷侯置守除因仍　德譲凛凛望乆凝¶
　漢二千石任可勝　政刑相時量重輕¶
　剸裁錯莭需鋒稜　善良與護姦惡懲¶
　大綱既振道自弘　興庠育材昭丗程¶
<pb:KR4d0464_SBCK_057-14b>¶
　吏畏民愛風化行　歴典四郡稱循能¶
　趙張才氣耻近名　白頭一節匪變更¶
　庶幾無忝先業榮　丗期福夀方川増¶
　勤勞致疾孰使令　生存華屋丘山零¶
　嗣惟克肖孚孝誠　銀鈞翠琰勒我銘¶
　蔽芾用播甘棠聲　&KR1322;&KR0058;伏讀爲愴情¶
墮淚當與征南并¶
秋澗先生大全文集卷第五十七¶
