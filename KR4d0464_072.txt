# -*- mode: mandoku-view -*-
#+TITLE: 秋澗集
#+DATE: 2015-09-23 10:26:10
#+PROPERTY: JUAN 72

¶
　　　題遺山手簡後¶
公道存在上者惟恐士之不才公議廢當途者惟恐¶士
之有才古今通病必然之理也昔伊川與韓相¶維㳺許
昌西湖坐間有以書投韓者程視之盖干進¶者也程曰
<pb:KR4d0464_WYG_072-1b>
相公亦令人求之耶況賢俊乎宜其藩維¶棘鎖遐想玉
堂如在天上也觀此帖者幸不以遺山¶為疑可也¶
　　　題張嘉貞北岳碑後¶
余少時喜作擘窠大字嘗書出師表于屋壁房山劉¶先
生過而見之顧謂家府君曰毋令輟學後當名家因<md:KR4d0464_SBCK_072-1b>¶問
余學書覺有進否對曰不知但今日書明日視之¶有大
可惡者又不擇諸人書以余拙視彼善者即默¶識於心
及當書省之必倣其筆勢先生曰此即汝所¶進也既而
<pb:KR4d0464_WYG_072-2a>
出此碑見贈且提誨曰古人書有當玩而必¶習者有未
易學而當玩者吾今以是授若非欲汝師¶之也俟盡參
衆妙立筆後時時玩其意味可也晚年¶當有所得此帖
藏幾三紀未嘗發視今嵗已丑予六¶十有三追憶徃事
時時取觀覺日有所得乃知房山¶之言為不妄不然後
生愛風華老大即厭之而然歟¶觀其簡古曠逸初若緩
散不收一一視之内方而外¶圓風骨偉秀殆似夫上簾
瞻對鳳朝陽時也前人¶謂焦山鶴銘乃逸少龍爪書或
<pb:KR4d0464_WYG_072-2b>
者謂未若以大辯若<md:KR4d0464_SBCK_072-2a>¶訥大巧若拙方之為近似余於嘉
貞書亦云唯具眼¶者當識之因嘆吾老矣技進而道不
至是亦所當懼¶也然張公唐名相今見于世者止此耳
技雖微固亦¶有不可廢焉者剪製已遂題記於後示阿
孫鞬郎且¶使知嗜古者莫書學為重何則先賢手澤在
焉故也¶是夏六月二日秋澗老人記¶
　　　題山谷手簡後(文瑞名璋/)¶
侍御于文瑞奉使江西回以山谷訴哀帖見貺觀者¶致
<pb:KR4d0464_WYG_072-3a>
疑其間予曉之曰公孝友純至當痛酷摧裂之際¶意有
不在書者此正言不當文之義也若以微瑕而¶棄連城
之璧非予之所敢知也¶
　　　題竹溪詩筆<md:KR4d0464_SBCK_072-2b>¶文獻党公大定間翰墨為天下第一如雪溪黄山輩¶皆
北面師尊之宜其片言隻字為後世寳藏仰之如¶泰山
云¶
　　　題家藏禱佛帖後
<pb:KR4d0464_WYG_072-3b>
顔魯公書氣洞金石精貫白日然得長史心法筆力¶日
進遂集大成公之書可知宜其使長沙北面髙簡¶終不
侔也初藏者平章政事盧予時盖自琉璃缾中¶協神筴
者也大元已丑秋七月秋澗老人曽收¶
　　　題左山所書春露堂後¶
余構春露堂之明年夏參政左山商公作三大字自¶燕
見遺因刻而榜之吾廬為爛然也公今嵗壽登八¶秩觀
其書端荘婀娜略不見衰老之氣吾喜其所養<md:KR4d0464_SBCK_072-3a>¶至剛非
<pb:KR4d0464_WYG_072-4a>
唯書之盡善也公為人雅重深謀其翰墨之¶工在公為
餘事然嗜好之篤營求之切殆饑渴之於¶飲食只以功
業相逼有不遑専事者當急遽際嘗與¶予論及津津然
喜見顔間不知老之將至日之云夕¶也方在藩府時以
分陜之重横當事衝至與貙虎相¶搏者屢矣未嘗見志
之衂氣之靡降而少屈規其所¶不可求避其所不可免
者此所謂砥柱頽波屹然而¶莫傾者也求試其心之所
在盖安命順受而已既安¶且順則心乃定心乃定則氣
<pb:KR4d0464_WYG_072-4b>
不餒氣不餒則道可以¶坐進而況技之云乎醫家有云
榮衛可以知人之修¶短予亦謂文翰可以卜士君子之
盛衰今觀公書以¶精神氣燄取之是知公之壽考既耆
而艾也必矣豈<md:KR4d0464_SBCK_072-3b>¶斯文未䘮造物者将屬之於公耶於是
書以自警至¶元戊子夏四月十二日謹題¶
　　　題張氏所藏先世手澤後¶
昔人以長不識父對其畫像輒拜而垂涕張侯以勞¶卒
軍中子用道痛乎不覩其没每得其手澤雖片言¶隻字
<pb:KR4d0464_WYG_072-5a>
洞洞焉奉之如恐失墜其於觀行速肖之心為¶可見矣¶
　　　題時苗留犢圖¶
君子之居官也論其稱與無愧而已苟能致君澤民¶雖
禄之以萬鍾繋之以千駟將受焉而不辭况已之¶所當
有乎若苗之事拂情而近名矯枉過正者耳然¶使貪墨
畏人者聞壽春之風亦可以少知愧矣此京<md:KR4d0464_SBCK_072-4a>¶兆王雲筆
也以年深色故因之補綴頗疎妙意至布¶置分數尚當
與斬蛟圖氣勢兩相髙也戊子夏五月¶秋澗老人題
<pb:KR4d0464_WYG_072-5b>
　　　題自書歸去來後¶
録事參軍丹陽薛君文曜攜佳紙見過請余書晉處¶士
陶靖節歸去來辭是日晨氣頗爽在庚伏中難得¶朝也
乗筆墨調利心手相應忽憶徃年過曲陽見唐¶宰相張
嘉貞所書北岳廟歌一碑不覺行墨以入其¶體識者莫
訝其刻鵠也¶
　　　題郎官石柱記後¶
真生行行生草顛之草至稱之為聖其法盖先能楷¶所
<pb:KR4d0464_WYG_072-6a>
謂善行而後能走者也郎官石柱記以予聞見今<md:KR4d0464_SBCK_072-4b>¶在世
有三本(闕/)　　梁崔氏贈余與平陽曹氏所藏¶壽國公
故物同出一石但未知栁城姚氏所寳者何¶如耳商左
山云正刻舊在京兆兵後淪入公堂址下¶恐不復出矣
汝輩宜珍惜之其姿體端方清勁似出¶歐虞自成一家
少陵云卓立天骨森開張者也至元¶戊子七月朔秋澗
老人記¶
　　　䟦蔡襄書後
<pb:KR4d0464_WYG_072-6b>
嘗觀心畫水鏡宋一代能書者不少然蘇黄一出爝¶火
難為光矣襄之書在當時極為坡所推重恐是徐¶行後
長之義夢卿好古得於法帖者甚多書學予非¶深知者
不千里逺來求題評此亦不可曉也秋澗老¶人題<md:KR4d0464_SBCK_072-5a>¶　　　題哀江南賦後示韓陳二生¶
史稱信有文集二十卷行于世今秪見者此数篇而¶已
乙夘嵗予得之于沙麓蕭茂先家迨今嵗戊子盖¶三十
四年矣近目疾瞑坐者浹旬二生來問適新是¶帙令句
<pb:KR4d0464_WYG_072-7a>
句詳讀且究其用事非徒然也盖辭之為體¶甚多學者
不無利鈍于其間汝等文竇方開然有望¶而未見者故
令觀覽欲彼磨其朴鈍發其清新此老¶夫之意也嗚呼
理者性之所自出才者氣之所由形中¶人以上苟得其
養性可使復才也者不可强而致也¶或曰理重才輕取
其重而舍其輕可也曰勢有不可¶偏廢者焉理則體才
則用也體與用具然後可以持¶躬而應物二生其志之<md:KR4d0464_SBCK_072-5b>¶　　　䟦楊補之墨梅後
<pb:KR4d0464_WYG_072-7b>
花光梅在前宋為第一賞之者至有買舟來住之語¶及
補之一出變枯硬為秀潤曽觀春風雪溪二圖者¶乃知
予言為不妄(一有自題云旦移清影人立黄昏/其用意不分固巳神凝于此君矣)¶
　　　昭陵六駿圖後序¶
物之賢否一定論其遇不遇可也昭陵六駿天降毛¶龍
授之英主俾剪隋亂及其功成琢石為像太宗親¶題真賛
以傳不朽何存殁遭遇其為幸也如此宜其¶聲華氣焰
上與房駟爭光故潼關之役備體渙汗又¶何神哉如昭
<pb:KR4d0464_WYG_072-8a>
烈之的盧冉閔之朱龍名雖存而形何¶見焉太史公稱
閭閻之人雖砥行立名非附青雲之¶士惡能施于後世
者是已予藏此圖乆矣特装潢以<md:KR4d0464_SBCK_072-6a>¶備珍玩因題品卷末
以寓余之所感云¶
　　　書送鄭尚書序後¶
韓栁文多同時相顧而作如送鄭權序饗軍堂記之¶類
是也筆勢翩翩若相陵跨者栁之記間架曲折宏¶深雅
麗出竒無窮然不過崇治閈閎饗燕軍容之盛¶而已序
<pb:KR4d0464_WYG_072-8b>
之為文纔五百餘字雖云後出詞氣絶勝令¶人讀之抵
一部嶺南方志覺海氣拂拂來逼人矣其¶終篇致意最
妙専以貴而能貧仁而不富為主委曲¶謀猷之壯從容
箴戒之深誠有關於嶺徼之治亂為¶尚書權之藥石也
近年某官有奉使句麗煩於乞索¶者至為東人易而傷
體信乎貪而無威微而無經術¶者不可以華逺而寄邊
方重命嗚呼公之斯文曰經<md:KR4d0464_SBCK_072-6b>¶世柔逺之長䇿可也作之
明年公卒在諸文極為老¶筆又見其氣之至耄不少衰
<pb:KR4d0464_WYG_072-9a>
也如此韓生因説有問¶特書此以示戊子冬十一月十
日也¶
　　　䟦蔡蕭閒醉書風簷梨雪瑞香樂府二篇¶贈王
　　　尚書無競王後有䟦語小楷数十字¶極妍勁可
　　　愛¶
樂府尚豪華然非紈綺中人未免隣女效顰耳明秀¶一
集以崇髙之餘發而為詞章如飲内府酒金沙霧¶散六
府為之醺酣方之逢麹車而口流涎者固有間¶矣
<pb:KR4d0464_WYG_072-9b>
　　　䟦竹溪所書墨苑篇後¶
東坡先生百世髙士至自跨竈作墨得佳者数百丸<md:KR4d0464_SBCK_072-7a>¶顧
之而笑曰足供吾一世著書及煤發焚舍乃已宜¶其竹
溪為墨苑作書而不厭所謂子雲相如同工異¶曲也¶
　　　薛紹彭臨魯公座位帖後¶
魯公此帖純是一段折魚軍容直氣知此然後可以¶論
書之法度耳¶
　　　書南麓珍翰後
<pb:KR4d0464_WYG_072-10a>
龍岩書在顔坡之間然未免有癡絶處此帖殊清勁¶可
愛豈得意時書邪¶
　　　䟦黄華煙江歸艇圖¶
先生當明昌間以文彩風流照映玉堂今觀此畫所¶謂
金鑣野鹿志在長林豐草也<md:KR4d0464_SBCK_072-7b>¶　　　䟦閑閑公草書心經¶
般若經前後文辭重複公書之字字姿態不同所謂¶堂
堂天陣臨機制變出竒無窮者也
<pb:KR4d0464_WYG_072-10b>
　　　錦峯真逸王仲元清卿書¶
錦峯書意韻蕭散不減古人但前有黄山後有閑閑¶公
故公之墨妙揜而不彰世稱士之得名有幸不幸¶者豈
其然乎¶
　　　䟦黄華老人二詩後¶
觀公手跡多矣此幅恐是早年所作然澗松出土已¶有
凌雲之氣識者自當知之¶
　　　䟦龎才卿悲潼關賦後
<pb:KR4d0464_WYG_072-11a>
此賦都運龎才卿所作其步驟全類思子臺賦意則<md:KR4d0464_SBCK_072-8a>¶擴
充潼關甲辭字畫蕭散有法出顔蘇之間前世士¶大夫
學藝精妙如此豈勝效慕¶
　　　評楊凝式書¶
楊凝式書維摩等經説皆作行體大字瓌竒豪邁蕭散¶
中寓正筆左山云魯公後惟少師能得二王之法所¶謂
文起八代之衰也坡公行書大槩類此至元廿年¶四月
初五日過辭左山獲觀於座所論如此其王荆文¶公論
<pb:KR4d0464_WYG_072-11b>
云公書不曳之以就長蹴之以就短云¶
　　　題元楊手書後¶
卷中諸公皆一時名勝先生俎豆其間諸賢樂與㳺¶者
其以道義故也余早嵗讀書蘇門尚及見之嵗時¶以文
酒吟詠於山水間彬彬然極平時故家風味不<md:KR4d0464_SBCK_072-8b>¶知軒冕
為何物孰謂三十年後文物凌替而至於斯¶拊卷援毫
豈勝慨慕至元癸未嵗&KR0331;賓月謹題¶
　　　䟦自書訓儉文後
<pb:KR4d0464_WYG_072-12a>
文正公平昔著述純粹深切其有補世教如菽粟之¶於
飲食可斯須離哉後人傳誦敬仰宜矣徳昂茂異¶喜讀
書善居室屬余書斯文将置諸坐右取為脩齊¶矜式所
謂儉者徳之共也故樂為筆之初不計其工¶拙也¶
　　　䟦羅謙甫醫辨後¶
容齋述醫論二篇求予書将板行以證俗之訛謬因¶念
世之物理流傳失正漸習成風無復革易者多矣¶較其
所係重者莫醫若也謙甫心存濟物明當然之<md:KR4d0464_SBCK_072-9a>¶理不為
<pb:KR4d0464_WYG_072-12b>
流俗所移固自可尚又使藥石亂投之禍日¶有所弭其
於世豈小補哉所謂砥柱中流回狂瀾於¶既倒也故樂
為筆之¶
　　　䟦紫絲靸鞋帖後¶
紫絲鞋帖四十六字二十年癸未夏借觀於張條山¶家
昔公書太宗送梨帖後云珠還合浦劔入延平葢¶自謂
也此帖雖遒婉可愛然筆虚墨嫩九淵之神宜¶躍而沕
恐臨本也觀者自當識之
<pb:KR4d0464_WYG_072-13a>
　　　䟦摹馬圖¶
書與畫同一關紐昔人謂學書者苟非自得雖奪真¶妙
墨終為奴書余於畫亦然¶
　　　題所臨顔魯公十帖後<md:KR4d0464_SBCK_072-9b>¶大名楊君順之家藏劉元剛嘉定間忠義堂所刻魯¶公
書廿一帖予擇其大小尤精者臨一十紙近在京¶師入
翰林復觀顔碑十餘本皆所未見也又與左山¶商公論
其平生所得於公書者数焉一日覺胷中頓¶有所悟及
<pb:KR4d0464_WYG_072-13b>
南歸取向所臨裴将軍等帖觀之當時凝¶神筆端非不
玉汝奈非其人而學不至何譬如以美¶石追琢瑚璉則
不可也癸未嵗夏六月入伏前二日¶大雨淋浪五晝夜
不止開窓隠几坐見舍東積潦展¶觀此帖偶為題其後
云¶
　　　字程氏小子¶
癸未夏四月僕還自京師道出梁臺蜀士程天驥自¶云
伊川先生之遺裔有子方黄口攜而拜予因求其小<md:KR4d0464_SBCK_072-10a>¶字
<pb:KR4d0464_WYG_072-14a>
乃訓之曰伊傳嗚呼小子其念之哉¶
　　　䟦樗軒壽安宫賦西園雜詩後¶
余生長汴梁八嵗而北渡河當時風物有能記憶者¶但
如隔世夢寐中見爾及讀如庵西園雜詩何殊趙¶家老
樹遺臺令人對之有足悲者故孫樵雜報云生¶恨不為
承平時人良有以哉收卷奉還題其後¶
　　　漢文翁講室畫像¶
余讀漢魏五書云成都有漢文翁講學石室壁間刻¶三
<pb:KR4d0464_WYG_072-14b>
皇五帝以來聖賢畫像蜀太守張收筆也收獻帝¶時人
近過劉氏家塾遂獲其本盖自盤古氏以下至¶仲尼七
十弟子百一十三人畫極精妙簡古經千有¶餘嵗無絲
髪剥壞非神物䕶持疇克爾邪後有東坡<md:KR4d0464_SBCK_072-10b>¶所臨王逸少
欲摹帖氣韻豪逸有顔魯公風格再四¶展觀悚然起敬
令人有振纓希古之想真竒蹟也¶
　　　書劉氏屋柱¶
至元甲申夏四月余自泰安平隂東阿檢覆桑灾而¶西
<pb:KR4d0464_WYG_072-15a>
赤日黄塵中馳六百餘里忽得此屋依䕃車殆馬¶煩之
意為釋然也主壻劉澤克家有禮且云此屋甫¶成未經
寢處而公至可謂彈壓瘴氣矣又説婦翁張¶學臨終戒
作佛事以多誦孝經為囑不圖田野間有¶此端士重午
後二日過此¶
　　　䟦坡公春寒帖¶
茶使分寜李君踵門來謁坐定出春寒帖相示願一¶言
為審定余曰昔坡公在館閣時每作一石一竹盡<md:KR4d0464_SBCK_072-11a>¶為好
<pb:KR4d0464_WYG_072-15b>
事者取去況詞翰乎所謂良金美玉自有定價¶尚何言
子歸而潛珍東壁吾将見&KR0177;然之光不唯在¶惠州李氏
矣¶
　　　龍門寺題名¶
余聞龍門乆矣嘗讀故相雲叟公題名風煙形勝盡¶在
目中終以不得一徃為曠今嵗冬適諸君以事共㑹¶遂
成此逰相與分雲尋壑攀木隮危抵懸瀑下少¶焉環坐
磐石盡一尊而去凡得詩一十一首偕來者¶判官李讓
<pb:KR4d0464_WYG_072-16a>
州将劉民望陳州長李公惠前憲臺獄丞¶梁平州學正
張賁士人程翼蔡州吏目薛世英郡人¶徐英時至元乙
酉冬仲望日也¶
　　　䟦鹿庵書玉華宫詩後<md:KR4d0464_SBCK_072-11b>¶鹿庵書氣韻蕭散嘗疑出焦山鶴銘一日問筆法於¶先
生曰平昔於沙河碑致力為多今觀此帖一一較¶之其
瘦健清㧞盖以廣平作骨而取真逸為竒放也¶
　　　䟦米元暉書
<pb:KR4d0464_WYG_072-16b>
元暉書類王謝子弟以當家論之闇中摸索知為人¶豪
然其間時有圓轉藏鋒處豈厭家雞而欲斂乃翁¶之掉
率耶¶
　　　䟦虞世南十二大字¶
虞永興書攀鱗附翼十二大字世皆以雄偉稱之石¶刻
墨本凡兩見之予特愛其結宻無間由智永小楷¶擴而
充之至於如此之極且見夫落筆不難也因悟¶蔡京書
太學首善儀門昊天大帝之類其法度一出<md:KR4d0464_SBCK_072-12a>¶於此今夕
<pb:KR4d0464_WYG_072-17a>
而有一舉兩得之快於是乎書¶
　　　題耶律公手書濟源詩後¶
物之有光華者雖微必著況文章翰墨之卓越乎近¶觀
故中書令耶律公當壬辰嵗過濟瀆留題詩翰逮¶今嵗
龍集適一甲子其孫希逸始託總尹靳榮俾刻¶石祠下
屬予題數語于後余曰事之顯伏雖數存其¶間至後大
前光在後人固當如是所可敬而仰者玉¶泉老仙於儷
景同翻經綸致澤之餘復發為文章翰¶墨鏗然而金石
<pb:KR4d0464_WYG_072-17b>
振巍然而冠劔植表裏¶國華鼓舞元化為世倚重已見
惡盈好謙恬然靜退¶之心故賡和樂天詩韻為恱無乃
魏公醉白之意歟¶俾來者觀咏将有擊節嘆賞挹髙風
而䟦絶塵者矣<md:KR4d0464_SBCK_072-12b>¶又何翅紀嵗月而傳不朽者哉¶
　　　題臨潛珍銘後¶
潛珍閣銘坡公渡海北為李光道書於曲江當時真¶蹟
入石為龍潭絶勝逮淳祐乙巳東嘉趙汝馭求訪¶百至
已不復得惜哉今所傳者盖漢中石刻濮之板¶本再一
<pb:KR4d0464_WYG_072-18a>
傳也此則以濮本較之迫視筆勢徃徃有形¶似者豈踐
其迹庻入室之意歟然龍為神物唯劉累¶乃能擾之或
者輒攀鱗進技其氣亦可尚也至元壬¶辰後六月亷訪
任君攜以示予曰此李安仁所藏也¶幸吾子題数語于
後故書¶
　　　題山谷苦筍賦帖後¶
臨安漕副喬仲山予為御史時臺小吏也庚寅冬南<md:KR4d0464_SBCK_072-13a>¶行
餘杭仲山以是帖贐予或有以真贗為問者予曰¶初未
<pb:KR4d0464_WYG_072-18b>
嘗經意唯其無心於得渠無求而見贈取與兩¶間皆出
自然若有不為嗜好所玩者故喜為收之至¶於書之真
贗君其問諸墨卿¶
　　　䟦朱文公手書¶
予所見手蹟十餘畨皆老筆也公何嘗以書學名家¶只
以道義精華之氣混混灝灝自理窟中流出一旦¶揮灑
有不期然而然者未易以翰墨畛畦論也前人¶稱孔明
出師表秪見性情不見文字予於公書亦云
<pb:KR4d0464_WYG_072-19a>
　　　題杜仲正省掾家世卷後¶
先師泌陽府君河中人應進士時石公子堅同舍生¶也
且蒲當秦晉之郊其河山之勝楼觀之富甲天下<md:KR4d0464_SBCK_072-13b>¶而文
物之盛如金吾李氏昆季及公皆極一時之選¶予嘗三
走中條登髙望逺追惟師之遺言思其人而¶不見徒有
永言慨慕之歎去年冬予持節全閩有杜¶君仲正來謁
盖公之甥也與之語誾誾侃侃愿有餘¶而辭甚雅因念
予兒時耳公之名閲五十寒暑始識¶其甥於甌閩越絶
<pb:KR4d0464_WYG_072-19b>
之徼所謂老成雖逺典刑得見于¶茲一日攜雷若齋所
述示予且求訓勵数語于後予¶謂今之士夫思其大而
略其細知其雅而不通其俗¶此大夫士之通患曽不思
觀其細所以全其大也通¶其俗所以尊其雅也今吾子
含香佩橐所治者皆簿¶書期㑹米鹽瑣屑之務而能終
日黽勉無倦色安知¶開封府推異時不至忠獻禮絶之
地乎<md:KR4d0464_SBCK_072-14a>¶　　　䟦郭熈山水巨軸
<pb:KR4d0464_WYG_072-20a>
崔生有畫二軸不見題誌中隠云此郭熈筆也信當¶行
能事是熈無疑但立名不正物不得順受所謂山¶亭避
暑者余易之曰江煙晚浦崔抱歸志甚揚也然¶坐而論
道謂之王公作而行之謂之士大夫今降而¶嗜此以為髙
且多識雖屢中何足道哉¶
　　　䟦顔魯公裴將軍帖¶
此帖予見者數本皆大小不同獨忠義堂刻臨摹最¶善
盖純以𨽻體發其竒特爾至於詩格雄偉壯麗比¶之清
<pb:KR4d0464_WYG_072-20b>
逺等作又何翅十倍曹丕也¶
　　　贈師御史彦貞名頥¶
世固有難事惟篤好者即能之況氣志清明者乎御<md:KR4d0464_SBCK_072-14b>¶史
師君彦貞世為瀚海府人姿英毅達時應務乃其¶所長
復於公餘以吟咏自樂積而至十数篇非好之¶篤其克
如是耶因求一言見誨予謂詩固一藝心之¶聲言之至
文者也作之者譬猶良工就利器雖有棠¶谿之金須百
鍊乃得其精如吾御史君氣不凡意竇¶方啟能敏脩不
<pb:KR4d0464_WYG_072-21a>
已将見與日新之業並驅而前至綴¶聯雲煙撐霆裂月
恐不難矣立夏後十日謹題¶
　　　書歸去來偶題于後¶
古今聞人例善於辭而克行之者鮮踐其所言能始¶終
而不易者其惟淵明乎此所以髙于千古人也僕¶今年
六十有五衰病相仍越在絶域終日役役疲於¶官守雖
云微勞事有無如何者因書此辭不覺慨歎<md:KR4d0464_SBCK_072-15a>¶者乆之¶
　　　䟦蘇子美千文帖
<pb:KR4d0464_WYG_072-21b>
長史顛草㸃畫略具意度巳足子美迫近之此帖豪¶放
飛動所謂筆陣堂堂者乎歐公於本朝書獨取蘇¶蔡二
人非虚言也周越輩安得窺其藩籬哉趙生其¶寳藏之
至元庚寅八月謹題¶
　　　䟦拙翁桃華春水圖¶
南華云相呴相沬不若相㤀於江湖此正圉圉相㤀¶時
也但恐馮驩輩見之即垂涎耳庚寅秋題於西寺¶
　　　䟦文公與子晉伯謨二帖
<pb:KR4d0464_WYG_072-22a>
建安諸公徃徃以文公翰墨賜觀視之皆非也此二¶帖
毋君希悦所藏其為真蹟無疑所謂剛健含婀娜<md:KR4d0464_SBCK_072-15b>¶玉徳
而温栗者也因知前書皆邑人江春山效顰予¶特表而
出之惡紫之亂朱也至元庚寅九月二十八¶日夜漏下
廿二刻既寤不能寐起書於府集思堂之¶燭下歛袵題¶
　　　題三河驛壁¶
余回自海徼暑毒之氣至此方作眩卧於舟中者一¶伏
時盖以閩中氣節不常水土殊異宦㳺之士鮮有¶不病
<pb:KR4d0464_WYG_072-22b>
而歸者因念孔孟之道能治心而不治病倉扁¶之術治
病而不治心安得合而為一俾治南方不治¶之病庻乎
其有瘳者余言雖鄙庻有關於世教故書¶至元庚寅冬
十月十有七日題於三河驛壁尚聞者¶知所警<md:KR4d0464_SBCK_072-16a>¶　　　答戴生¶
余來官南越凡十有一月戴生叔堅者閩産也以詩¶文
來謁且言其志乆乃見其為人叔堅有嵗寒姿扣¶之所
學外又通熟吏事時居閒日乆思以三釡侍親¶義形于
<pb:KR4d0464_WYG_072-23a>
色予告之曰行與止有数存其間者此心不¶匱則捧檄
之喜其來之不逺也傳有之居則曰人不¶我知如或知
爾則何以哉盖言其學之不可不積行¶之不可不卓也
戴生其勉旃¶
　　　晦翁墨蹟¶
紫陽先生手探月窟足躡天根初非欲書名家唯其¶道
義之氣葱葱鬱鬱散於文字間者不得不如是耳¶傳曰
愛其人愛及屋上烏况先生之手澤乎韓生其<md:KR4d0464_SBCK_072-16b>¶寳藏之
<pb:KR4d0464_WYG_072-23b>
　　　䟦香林先生顛草¶
嘗愛甘露寺詩草聖筆勢縱横破碎陣敵今觀香林¶先
生遺墨得涪翁步驟為多具眼者當知余言為不¶妄¶
　　　跋黄華書後¶
昔黄華老仙方書翰得名求之者衆日不暇給張丹¶華
家僮善於刻鵠公時命代書至真贋莫辨此又張¶奴之
重儓者也¶
　　　東坡開封帖後語
<pb:KR4d0464_WYG_072-24a>
此借船一帖耳令人讀之聳然有趨事赴功之意當¶時
民説㤀勞槩可知也使公得坐廟堂釐衆務文致<md:KR4d0464_SBCK_072-17a>¶太平
為不難矣¶
　　　題米南宫帖後¶
今日客有自河朔山東來者聞時雨霑足蠶麥有望¶適
師孟攜此卷相過臨風展玩沾沾然有三安之喜¶不然
奚暇及此且将為質錢博米之具耳¶
　　　䟦禊飲序後
<pb:KR4d0464_WYG_072-24b>
兩晉法書李唐詩騷宋人之論議天機所到有不可¶企
及者獨韓子以右軍書娬媚可博鶂鶂而已其立¶論峻
絶不詭隨如是亦可愕眙然予綿厯世故以來¶士大夫
所繋非輕不爾安能有立于世區區㳺藝已¶是末學今
就末以泥其不必者竟何為哉至元癸巳¶四月予入院
後五日師孟持此卷堅求䟦尾因信筆<md:KR4d0464_SBCK_072-17b>¶及此¶
　　　書商司業定武蘭亭本後¶
書學自是吾儕一段妙韻昔先正商公善書而深識¶客
<pb:KR4d0464_WYG_072-25a>
至多談是為樂娓娓㤀倦公今已矣言復得聞邪¶去嵗
冬予載入京師與台符司業時㑹愛其議論操¶守識鑒
書翰得家法為多如考定定武拓本辯論隠¶顯是否真
贋幾數百言截斷衆流㑹歸其極予擊節¶嘆賞何其該
且洽也然闇中摸索知為人豪者初不¶在是世家子弟
當門户焜燿鮮不以世味務快一時¶商子曽有是乎及
其順受阨窮以理自信卓爾有立¶於顛沛流離之際吾
胷中耿耿者曽不少挫是則商¶之最起予者故特表而
<pb:KR4d0464_WYG_072-25b>
出之使世知夫寥寥千載下<md:KR4d0464_SBCK_072-18a>¶殷士膚敏者盖有人焉不
祇以技進而已耳適佳客¶在坐聞予言皆唯唯而去因
書卷尾以還¶
　　　䟦馬左丞所藏貫休羅漢後(時子卿有/末疾不出)¶
昔梁直閣将軍張僧繇初作繪事貌天竺二僧侯景¶之
亂剖裂為二一失所在其一後為唐常侍陸堅所¶得及
堅病亟所藏僧見夢曰吾有同侣今在洛陽李¶氏能求
而合之當以法力䕶爾平復陸如其言訪之¶果驗遂以
<pb:KR4d0464_WYG_072-26a>
錢数萬贖歸陸疾隨愈嗚呼凝思之妙通¶於神明顯諸
隂佑者如是此葢僧貫休筆貫平生専¶藝在唐一代亦
號精絶能敬禮有加安知不同繇僧¶通靈時出光怪而
致主人勿藥之喜邪嵗癸巳夏四¶月題<md:KR4d0464_SBCK_072-18b>¶　
　
　
　
<pb:KR4d0464_WYG_072-26b>
　
　
　
　
　
　
　
　秋澗集卷七十二¶
<md:KR4d0464_SBCK_073-1a>¶
<pb:KR4d0464_WYG_073-1a>
欽定四庫全書
　秋澗集卷七十三¶
　　　　　　　　　　　　　元　王惲　撰
　　題跋
