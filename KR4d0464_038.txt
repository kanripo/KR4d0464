# -*- mode: mandoku-view -*-
#+TITLE: 秋澗集
#+DATE: 2015-09-23 10:26:04
#+PROPERTY: JUAN 38


三十八¶
　　　　　　　　　　　　　元　王惲　撰
　　記
　　　河内修武縣重修廟學記¶
覃懐風土距太行之陽川夷氣淑山水秀麗逺而舒¶發
于甯者為多故人傑地靈自昔無荒寒僻野之陋¶至元
壬午冬前州将劉暉與予同在京師間相㑹肆¶談懐衛
<pb:KR4d0464_WYG_038-1b>
間勝槩娓娓忘倦因及縣之廟學與夫本末¶告予曰廟
自宋厯金雖制量邑作當時徙建甚備罹¶壬辰雲擾爼
豆不遑賴先帥家府為主張是故當葺¶者隨葺堅完者
俾勿壞乃以有道王君文玉陳復趙¶宜中輩前後頋筦
得巋然獨存于兵燼之餘力也非¶幸也至元癸酉不肖
自鄭秩滿來歸故殿廡像肖歳¶月浸乆風雨侵剥黓昧
傾藉無復於舊荷薪之責懼<md:KR4d0464_SBCK_038-1b>¶不克舉遂倡帥官庶日以
修治崇飾為事御史柏徳¶孝思又從而賛焉經調官蒲
<pb:KR4d0464_WYG_038-2a>
楊去三明府十年間皆¶次第而作新之遂延致學師日
誘諸生講肄在其中¶復請有司得灑掃十餘人春秋具
獻鐘鼓鏗鏘禮容¶升降盖肅如也僕之素願雖畢而明
徳新民之效尚¶未敢議也余曰不然郡縣之政似有緩
而急者學校¶是也學校者三代之所以明人倫也人倫
明于上則¶小民親于下其所以關係風化不的然而彰
歟若夫¶山川英粹之氣氲氤開闔毓竒孕秀曽無今昔
醇醨¶之間至于涵養薄俗作成善類實庠序為之基本
<pb:KR4d0464_WYG_038-2b>
而後¶之来者復能尊崇勉勵以極菁莪樂育之美異時
人¶材輩出如近代進士張夢弼郭黻張衮祈文秉趙尚<md:KR4d0464_SBCK_038-2a>¶賓文彩風流照暎一時誠不難矣劉侯曰有味哉子¶之
言也請筆之歸而刻之麗石庶幾有讀斯文而興¶者焉
二十年嵗在癸未二月十八日謹記¶
　　　蘭亭石刻記¶
蘇門盧君茂之得玉色碑石中斷塈酒壚間偶見眎¶之
乃禊飲序也即懇求得之予自穉年留心翰墨閱¶是本
<pb:KR4d0464_WYG_038-3a>
無慮十數此帖極清勁有神而不厖雜與定武¶石本畧
同其背有勅書字塗以黄金光彩尚煥下復¶刻祁公字
二豈裕陵賜宰相衍家物也嘗謂二王墨¶妙雖片言隻
字如寸珠尺璧見者皆當寶惜不可使¶混泥沙今一旦
為吾所遇免夫淋洿齧蝕委棄劘滅¶之厄果神物護持
時有授受然耶異時歸来當臨溪<md:KR4d0464_SBCK_038-2b>¶起亭位置壁間扳長
史齋新例榜其亭曰右軍且詫¶鄉賢曰此乃我王氏真
行之祖也庶㡬有摳衣而請¶益者其于奎璧兩間不無
<pb:KR4d0464_WYG_038-3b>
煌煌者焉但未知在㡬年¶後耳又諺云室無滯貨不為
潤屋矧吾儕以多文為¶富乎然物之堅者莫金石若也
兹刻也豈敢保其必¶夀抑不敢矜其長為已有特記焉
以付子孺庶王氏¶来者能弓而箕之是所謂薪有盡而
火無窮之傳也¶二十年嵗在癸未夏五月十七日謹記¶
　　　御史箴後記¶
此帖閑閑公為師中丞仲安所書亂餘李侯輔之掇¶于
西臺著間後為義士張伯寜所有至元戊寅因獲¶觀于
<pb:KR4d0464_WYG_038-4a>
張隣野家孝純愛玩不已命子逺摹臨略不失筆<md:KR4d0464_SBCK_038-3a>¶意壬
午秋予至京師鄰野子来謁遂及曩之所摹明¶日持以
見贈墜逸之餘僅得百一十八字公之書世¶固不少論
夫擘窠大書雄勁瓌竒體兼顔蘇而自成¶一家者此平
生&KR0415;得意書也余性僻而好古于書學¶嗜而不厭故所
欲見者每每如意豈歐陽子謂物聚¶于好然耶抑亦有
契分故耶二十年癸未夏五月雨¶中與子孺裝潢歸藏
春露堂以為書林寶鎮且懌同¶志願見之心中議大夫
<pb:KR4d0464_WYG_038-4b>
治書侍御史汲郡王惲謹記¶
　　　祥露記¶
先母夫人平昔顧惲讀書作言辭喜見於色曰好此吾¶
殁且無憾若汝長仍能辦日飯一盂啖我過于鼎餗¶榮
矣亡後十有四祀方得廪食于官而菽水自供之<md:KR4d0464_SBCK_038-3b>¶養曽
不少及第新婦推代中饋勞者僅六年風樹之¶慼其何
有涯故毎讀文正范公饗若&KR0544;之歎未嘗不¶撫卷流涕
也甫十年不幸先君亦捐館以治命建新阡¶于河西鄉
<pb:KR4d0464_WYG_038-5a>
用明年百五日奉遷二親藳殯于沁曲𤣥¶堂纔開有二
黄蝶飛出其先妣柩盖珠露凝綴晶明¶煥爛駢羅角結
殆寶幢纓絡蒙覆其上且聞清香襲¶人觀者異焉天日
照臨移刻乃晞嗚呼夫人自己酉¶秋棄養至是三十祀
矣在窀穸間祥見如此恐非偶¶然也昔人有夢持炬下
入祖禰壙中識者謂光照先¶世之兆兹夢也或有異不
異焉夫野蔭之氣化為真¶露露膏澤也復聨綴而成文
華意者先妣之徳有幽光¶而未發耶不然将澤及子孫
<pb:KR4d0464_WYG_038-5b>
有以文而興起者耶開<md:KR4d0464_SBCK_038-4a>¶之先慶固當有在惲固不得而
知也至元廿一年嵗¶在甲申正月二十有八日中議大
夫山東東西道提¶刑按察副使男惲百拜泣血追記¶
　　　均幹堂記¶
財賦者生民之命國家之大本也善理者古今無¶㡬焉
盖鹽鐵事興漢庭諸儒紛紜辨論竟莫能一其¶艱在于
不傷財而不害民故也濟南漕長趙侯洎其¶貳儲君天
章過余求扁其公堂之顔遂題曰均幹盖¶取孟堅志書
<pb:KR4d0464_WYG_038-6a>
之辭也均者使四民常均公有餘而私¶不乏幹者所以
齊衆度而抑兼并也二者為義如此¶何古人憂後世之
心深且重哉顧諟新政意若在兹¶第不自著者形與跡
耳葢嘗思之其所以經制于一<md:KR4d0464_SBCK_038-4b>¶堂之上者不過以廉自
澡以靜内守而以法外御也¶故務雖繁而愈辦羨比常
而益増此自然理也異時¶總㑹民賦鼓鬻山海低昂物
貨之權佐理軍國之用¶從容朝珂籌之以䇿未必不由
主靜而法以均幹為¶得計而以籠絡為末䇿也未知以
<pb:KR4d0464_WYG_038-6b>
為何如二公唯而¶退于是乎書以為記¶
　　　游華不注記¶
濟南山水可游觀者甚富而華峰濼源為之冠余到官¶
八月湖光山色朝夕與對于庭戸几席間若無所覩¶心
有所不在焉然每以厯居卑溼為念或有云堰頭¶者乃
自昔潨引諸泉入大清之峻口也一鍤之力不¶崇朝可
徹而陸之常欲一往而未遑也冷竈節得暇<md:KR4d0464_SBCK_038-5a>¶且寛憲使
耶律君游邀余暨簽書杜君為兹小遊且尋¶堰頭之盟
<pb:KR4d0464_WYG_038-7a>
諾焉逮十有一日遂自厯下亭登舟亂大¶明湖經㑹波
樓下出水門入廢齊漕渠所謂小清河¶者是也汎灧東
行約里餘運肘而北水漸瀰漫北濟¶黄臺東連疊徑悉
為稻畦蓮蕩水村漁舍間錯烟際¶真畫幀也于是緑萍
蕩漿白鳥前導北望長吟華之¶風烟勝賞盡在吾目中
矣是日也天朗氣淑清風徐¶来水平不波鳴絲歌板響
動林谷舉酒相屬開口而¶噱少頃扶掖登岸相與步入
葉陽道觀主人方布几¶延賓僕以疾作遽還二君為愀
<pb:KR4d0464_WYG_038-7b>
然也至于罔獲陟連¶雲絶頂追謫仙之逸駕呌蒼梧之
暮雲富覽江山以¶盡㳺觀之美特閒適餘事初不訝其
從違正恐山靈<md:KR4d0464_SBCK_038-5b>¶獨回俗駕造物者有所靳耳既歸伏卧
舟中怦怦焉¶如宿醒在懐殊伊鬱也但聞兩舷間風水
之聲自宫¶自商拍拍盈耳殆魏獻子之歌鐘石鐘山之
水樂也¶且念華峰之勝樂在近郊因以步里計之自厯
亭北¶至華陽院下廿里而逺遊水門抵黄臺北渚十八
里¶而近以葦汀漁箔周折灣溆從城東北阿至艤舟山
<pb:KR4d0464_WYG_038-8a>
家盖且十曲矣時至元甲申清明前一日也謹記¶
　　　春露堂記¶
王氏居安仁西里有宅一區湫隘近市或者謂宜易¶此
而就爽塏余應之曰遺簪之求聖人有取焉况¶先人之
敝廬乎然嵗深屋老枝撐欹側有不堪託處¶者於是謀
為新室不侈不陋于以藏遺書閟宗器節<md:KR4d0464_SBCK_038-6a>¶序致嚴設裳
衣而安寢祭且將奠吾居明嚮晦入偃¶息之所已酉春
既落成遂榜其顔曰春露盖取霜露¶既降感時思親之
<pb:KR4d0464_WYG_038-8b>
義也嗚呼思乎我將從其重乎思¶其重念吾親之志也
敬其止慮夫不克析薪之荷也¶昔吾先君思淵子握瑜
懐瑾經世之志甚逺恬澹¶無所營専事于學務為無所
不闚要歸適用有為而¶已嘗曰吾年未老持此而明吾
道行吾志于天下庶¶乎開物成務大有見于世不然吾
遯則無怍無悶矣¶悲夫曽不少施而卒賫志以殁至為
有為者所惜此¶不肖所以仰穹罔極而抱終身之慼也
盖吾親之去¶日愈逺不肖之受年益深去親邈則子孫
<pb:KR4d0464_WYG_038-9a>
有悠而無¶宻受年多則氣志漸怠而生不蹶追其逺所
以厚来<md:KR4d0464_SBCK_038-6b>¶者之徳也重其思所以勉吾心之述也傳不云
乎孝¶也者繼志述事之謂也周公善焉是則為達孝學
也¶者學為周孔而已矣至於履霜濡露感念嵗時入室¶
肅焉如覩乎容色之睟出戸愾然若聞其歎息之音¶齊
則見其所為饗者悽愴怵惕爽動于中是皆時思¶之常
君子之所同也後之嗣服者登斯堂讀斯文求¶予心之
所泊能先其所重而不忘其所常將見堂構¶無盡孝思
<pb:KR4d0464_WYG_038-9b>
為不匱矣至元廿二年十月日記¶
　　　熈春閣遺制記¶
梓人鈕氏者向余談熈春故閣形勝殊有次第既而¶又
以界畫之言曰此閣之大槩也構高二百二¶十有二尺
廣四十六步有竒從則如之雖四隅闕角<md:KR4d0464_SBCK_038-7a>¶其方數紆餘
于中下斷鼇為柱者五十有二居中閣¶位與東西耳構
九楹而中為楹者五毎楹尺二十有四¶焉其耳為楹者
各二共長七丈有二尺上下作五檐覆¶壓其檐長二丈
<pb:KR4d0464_WYG_038-10a>
五尺所以蔽虧日月而却風雨也閣¶位與平座叠層為
四毎層以古座通藉實為閣位者¶三穿明度闇而上其
為梯道凡五折焉世傳閣之經¶始有二子掖醉翁過前
将作者曰此即閣之制也取¶其成體故兩翼旁構俯在
上層欄檻之下止一位而¶已其有隆有殺取其縹緲飛
動上下崇卑之序此閣¶之形勢所以瑰偉特絶之稱也
予因念汴自壬辰¶兵後故苑蕪沒惟熈春一閣巋然獨
存昔甞與客三¶至其上徙倚周覽雖悵然動麥秀黍離
<pb:KR4d0464_WYG_038-10b>
之感且詫其<md:KR4d0464_SBCK_038-7b>¶嶻嶪壯麗如神營鬼構洞心駭目有不可
端倪者至¶不藉井幹不階峻址飛翔突起于清霄而矗
上又似¶夫鼇掀而鳯翥也予厯考秦漢以来宫殿之制
漢不¶復于秦而唐不及于漢如未央長樂曽何得阿房
之¶萬一含元華清又奚敢跂兩都之規制也盖天地氣¶
衰國資民力與林林之材不取盈而尺度不足其¶數故
也然而熈春遺構亦可為近代之傑觀彼騷人¶詞客雖
稱述賦詠極其偉麗是猶臆説建章而徒彷¶像其千門
<pb:KR4d0464_WYG_038-11a>
萬戸而已終非梓匠不能知其規模與勝¶槩之所以然
閣廢撤已乆及聞鈕氏之說使觚稜金¶爵上干雲霄而
飛舞空際者盡在吾目中矣然不文之¶以言不足以達
逺因作文以遺之鈕氏者葢世所共稱工師<md:KR4d0464_SBCK_038-8a>¶之良者也
至元廿三年冬十月記¶
　　　徴夢記¶
某官真定時夢一老人長身縞衣杖而告曰若遇而¶祖
能識之乎憶祖妣妙清君平時語惲者熟視之為¶吾大
<pb:KR4d0464_WYG_038-11b>
父敦武府君無疑載拜已乃跪而請曰惟王氏¶上世嘗
有顯者否先祖曰今濟南陳堯叟祠碑所刻¶王姓者即
逺祖也切識之時至元庚辰春二月也惲¶以是異念之
者無時後八年戊子二月韓氏子中西¶謁濟瀆託之為
求訪果于司馬端明所撰四令祠堂¶記碑脇得之元符
二年春二月左中散大夫知軍州事¶拜謁題名乃陳之
外孫王恱名氏吁亦異哉(題名云外孫左¶中散大夫知/軍州事王恱奉詔詣靈祠禱)
(雨畢恭拜堂下元符二年春二月廿九日也刻碑之右/脇文即<md:KR4d0464_SBCK_038-8b>¶前宋王文簡公曽拜參知政事䂖舉正字伯中)
<pb:KR4d0464_WYG_038-12a>
(係堯佐之婿其子誨恱舉正坡公所謂清/徳之老是也其¶二子名諱見東坡飛白記)不肖平生凡
事幾将至必警先于寤寐¶間如先君将殁以翠微節度
傳迓召為御史人即以¶刀迎刺于口斷絳陽獄斛律神
自牖來告待制翰林¶有瑶階參筆月殿芸香之詠馳奏
行宫(中統二年十二/月為都事時事)¶有雪漠三更雲輜萬兵之作進讀
東朝夢紫¶閣連延龍馬飛翔之異是皆徴明而不可誣
者故古¶人論夢有官物之至靈非但藏往固能知來凡
天地¶古今之所有無一外乎此而有明晦逺近通塞之
<pb:KR4d0464_WYG_038-12b>
間¶此人之所以有夢夢之所以多變也然有真有象有¶
精有想唯精誠感薄神靈之所告者乃有占而可徵¶是
夢也求其所以似亦涉因想盖不肖毎以先世旌<md:KR4d0464_SBCK_038-9a>¶紀寂
寥念在懐者有年今先祖昭告如是此亦理¶之所必至
所可異而重者據其夢而得其實于二百載¶之前若合
符節此豈只勞于想可致而論耶又知吾¶先世神爽雖
逺而昭昭矣嗚呼既誘其衷明夫系之¶有自所謂闕而
有待者不知復能鑒祐使遂其初心¶少副明靈之精應
<pb:KR4d0464_WYG_038-13a>
乎其或亶然是垂老之日即受生¶之年也是不可不識
至元廿五年春二月九日記¶
　　　透月巖記¶
王子塞向冬蟄不出户者兩月適寒曦回燠乗休郊¶㳺
步過故人子額森伯之居有竒石儼侍堂背銳上¶而豐
下百竅洞達大者為巗小者為竇聳者為岑絡¶者為脈
復形勢之所當出者又皆人意與㑹表裏瑩<md:KR4d0464_SBCK_038-9b>¶潔渾然天
成顧晲之如華峰半圭高挿雲表余乃¶百匝摩挲襟袖
<pb:KR4d0464_WYG_038-13b>
霑清主人因乞名于余即目之曰透¶月巗何居石堅凝
篤實物也今玲瓏秀麗實而能虛¶疏風逗月回伏景氣
如神劖鬼刻出竒乃爾誠百中¶不一見也主人喜其名
佳而物稱明日過門懇文其¶狀予告之曰昔汝父新中
府君熟其平生乆矣為人¶安靜遇禮而用和者也嘗買
一石日與之伍呼為石友¶乃臨終曰吾國俗近古不封
不樹然我殁當以此石¶表吾岡西墓田何嗜好其篤也
如是因念昔陸績官¶鬱林裝鉅石以越海鄭璠守象江
<pb:KR4d0464_WYG_038-14a>
輦六石以歸秦前¶人稱道筆之簡冊非特見其澹僻也
正以二賢操履¶當莅官行已之際以亷靜為心由篤實
而致輝光之<md:KR4d0464_SBCK_038-10a>¶用者在此而不在彼也吁汝父之志固有
慕于昔賢¶今汝能箕裘世業亦亷潔自厲復輦置竒石
思繼靜¶觀之樂因跡以求心庶能堅其所已至而厲其
所未¶至者焉又得一悃愊無華吏矣不然将以物為玩
徒¶成喪志之癖非予之所敢知也於是乎書以貽之至¶
元廿四年丁亥立春節前三日記
<pb:KR4d0464_WYG_038-14b>
　　　林氏酴醿記¶
人之愛其物也培植顧䕶之意必致其曲物既得養¶榮
華茂盛之氣而自與人意㑹理則或然我未之察¶耳林
氏别墅有酴醿一株自初植至今特二年于兹¶戊子清
和節予杖而來觀花雖未而根節枝葉條達¶舒暢盈盈
然有不勝其茂宻者清淑之氣有漬窻戸<md:KR4d0464_SBCK_038-10b>¶間若喜其相
遇而㡬之相㑹也然所以盛者種之非¶常一也地之氣
美二也人力所至而不失其養者三¶也一圃之間異卉
<pb:KR4d0464_WYG_038-15a>
殊富而獨致曲于兹者豈饜彼紅¶紫而特惜其芳之白
且潔歟近以是花置之露堂西¶序晨起將啟戸香自隙
作陣而出有襲人鼻觀之烈¶至于簾櫳之縈拂几席之
薰染著幕而不散者數日¶且花之為物香與色而已若
夫香之清郁色之孤潔¶殿春餘而獨開于夏初者其風
流藴藉餘品有不得¶伉且儷者其為世之珍重而不厭
其多者良以是歟¶余幽居日無事隨其隙地亦以栽種
為樂城中糞壤¶瓦礫土之正氣悉為穢汚所易百植而
<pb:KR4d0464_WYG_038-15b>
不一生非獨¶一家比比皆是木之美者愛雖篤力雖至
返得憔悴<md:KR4d0464_SBCK_038-11a>¶可憐之色幸生致枯之歎是知紫庭之蘭不
生于枳¶棘之野丹崖之木不産於犖确之丘也必矣又
傳曰¶苟得其養無物不長苟失其養無物不消是以君
子¶惡居下流可不懼哉林君為人氣勝者也凡一事一¶
物之作不肯碌碌落于人後必極其精粹而後已今¶年
七十有二目明耳聰强步健啖壯嵗嘗從侍講徒¶單公游
教其子讀書致身顯達今也謝其所必為而安¶其所已
<pb:KR4d0464_WYG_038-16a>
致者日一㳺其圃非特物之為玩將思其老¶而縱心憐
夫生發之意而明其馨香之徳云秋澗翁¶喜其如是既
與之欵因書以為記時二十五年立夏¶後十有五日也¶
　　　清蹕殿記<md:KR4d0464_SBCK_038-11b>¶維衛州府太一廣福萬夀宫伏為¶憲天述道仁文義武
大光孝皇帝赫臨之盛易常然¶丈室大起行殿邇天威
而貯寵光焉既落成嗣師蕭¶全祐以其事上聞賜名曰
清蹕全祐将文諸貞石以¶傳不朽謂臣嘗忝屬太史于
<pb:KR4d0464_WYG_038-16b>
法得書乃具其本末来¶請臣謹按初上之在潛也思得
賢俊以禆至理聞太¶一四代度師蕭輔道𢎞衍博大則
其人也於是以安¶車来䀻既至¶上詢所以為治者師以
愛民立制潤色鴻業用隆¶至孝者數事為對¶上喜甚錫
之重寶辭不受曰真有道士也賜號中和¶仁靖真人冠
帔尊崇之禮前後有加迨已未春<md:KR4d0464_SBCK_038-12a>¶鑾輅南駕次牧之野
時師仙㳺已邈¶上以隠居所在特枉駕來幸周覽殿廡
間奠享犬室¶詢慰宿昔者久之所以欽挹真風懐思不
<pb:KR4d0464_WYG_038-17a>
忘且從五¶代嗣師居夀之請也及登大寶復降璽書追
寵師¶徳有清而能容老而不曜富文學知變通嚮朕在¶
潛與之同處何音容乍逺冠履遽遺殊用悵然之歎¶居
夀等以遭際聖明顯異家教其臨幸之榮又為前¶代希
闊之遇顧惟丈室罔稱躍淵思丕御天之構¶者念兹在
茲繼承¶詔住燕之齊宫致有待而未遑焉逮六代度師
全祐¶既主法席首以繼述先志為切始克丕建實至元
廿¶三年丙戌嵗冬十一月也桓楹松桷孔曼且碩藻棟<md:KR4d0464_SBCK_038-12b>¶
<pb:KR4d0464_WYG_038-17b>
文榱龍鸞交暎内拱宸居宸居穆穆中闢應門應¶門鏘
鏘玉宇開于前方壺翊于後蒼官鉅竹儼侍左¶右其宏
麗靜深宛然帝者之居望雲就日奕奕動¶色于以焚修
頌禱仰介萬夀無疆之祉其於貯寵渥¶廣敬恭報恩徳
而圖不朽者亦以勤矣載顧載瞻¶中外咸若轔轔焉如
聴屬車之音肅肅焉若覩羽旄¶之美千古而下焜燿煒
煌何啻振碧霞之孤風為¶郡國之盛事也臣以為自昔¶
聖帝明王崇𤣥重道以萬乗之尊求一言之要者不¶過
<pb:KR4d0464_WYG_038-18a>
體尚𤣥黙企慕真純載其清淨躋民夀域擴充無¶為之
化耳如軒后訪道于崆峒漢文受經于河上是¶也以今
方之越光顯有加焉異時史臣有鋪張洪休<md:KR4d0464_SBCK_038-13a>¶揚厲無窮
之美者因蹟以求¶聖皇睿意之所在其於斯宇亦将有
所取焉至元廿¶五年戊子歳夏四月廿有五日謹記¶
　　　重修録事司㕔壁記¶
治有常處則視瞻尊而政迺肅此必然理也維衛録¶事
司自辛亥嵗州里復舊凡百草次其司事權寓于¶委巷
<pb:KR4d0464_WYG_038-18b>
間逋舍靡有定所厥後官易雷氏私居即為今¶署然敗
屋數間而已頽垣四達汙潦旁浸夏不足以¶辟炎歊冬
不足以禦寒凍公吏勃豀簿案委積執事¶聴理者安于
湫隘踐居塵泥與鼃黽混殽者盖有年¶於兹逮上郡薛
君来莅是職顧惟若爾恥狃故習且¶有以需焉治之明
嵗衆務舉下安教條審其信而可<md:KR4d0464_SBCK_038-13b>¶使迺與其監額森巴
哈司判趙寓起廢易故将惟新¶是圖上之府允焉於是
作㕔事敞後閤署佐幕創架¶庫下至吏廡門閭戒飭之
<pb:KR4d0464_WYG_038-19a>
石胥靡之所莫不畢具僚¶友聴決夏冬為適安吏曺升
降次列有攸叙中外具¶瞻一司為齊肅其材木之用取
辦廩餘而甓石工役¶等費願言趨事有不期然而然者
經始于丁亥之春¶畢工於是冬之季凡為屋十有八楹
室既成薛君暨¶其貳屬吏湯瑀踵門来謁載拜而言曰
文曜等不敏¶猥有營治固為瑣屑不足以見于後然恐
迤乆為有力¶者豪據致虚勞民力官失恒處於人心大
無所恔幸¶憲使惠言記本末於石將陷置㕔壁使觀者
<pb:KR4d0464_WYG_038-19b>
取重知¶改作匪易不致妄有異議予以有味哉斯言也
今之<md:KR4d0464_SBCK_038-14a>¶職州縣者丁此繁劇匪朝伊夕惴惴焉奔命共事
惟¶恐其後故往往翹足瓜代幸免責而去今薛君等能¶
以從事餘力改葺斯宇且慮乆有侵干可謂臨政不¶苟
重民力敬王事心公而慮逺者矣後之來者知政¶由是
出無匪王事一以公道為心越前政有光又何¶患焉苟
公心不存徒知居必日葺以為觀美之具非¶余之所敢
知也明年戊子夏六月記
<pb:KR4d0464_WYG_038-20a>
　　　扶疎軒記¶
予構春露堂之明年循牆種木思有以蔽于外而奥¶於
内也又明年衆木鬱茂布柯散葉隂暎雖㣲葱蘢¶可恱
于是題其軒曰扶疎四月維夏露華湛滋扶光¶疏翠&KR0110;
&KR0110;離離健晚凉而層出媚晴霏而自持鳥交<md:KR4d0464_SBCK_038-14b>¶欣而有託
物争妍而見熈我固知吾廬之可愛過客¶睠焉而去之
而遲遲客曰今子取陶詩名軒見于外¶者如是其安于
靜而樂乎中者不無意于其間試為¶我道之予乃仰而
<pb:KR4d0464_WYG_038-20b>
思俛而嘆曰客何見之晚也秋澗¶叟讀學四十餘年從
事其間亦嘗明其學而行其道¶於時矣然方駕而泥盛
行自拘吾豈惡彼利達樂此¶閒且寂也天道盈虚時而
用舍安吾所遇委吾時運¶而已嘗頌淵明饑凍雖切違
已交病心為形役深愧¶平生之語大有契于余衷良竊
慨慕者焉况復衰謝¶不堪世用有晤言一室嘯傲兹軒
之下迺所便爾物¶來即應客去讀書遇事與心㑹輒忻
然忘倦其或抽¶思雜著旁搜逺紹竟日忘返盖尋常焉
<pb:KR4d0464_WYG_038-21a>
今又厭斁倦<md:KR4d0464_SBCK_038-15a>¶於作為知饑而食困而眠蹣跚其跡扶疎
其心任衰¶榮之無定樂閒身於茲時騁懐逰目極夫吾
之所好¶斯亦適意壺觴寓興于草木之意也客曰有是
哉覺¶吾清興翛翛横陳于疏風秀樾之間者且無邊際
矣¶予廼賡之以歌曰庭下之木日惟喬兮封而植之春¶
生意之浩兮軒中之人日益耄兮任喜與愠無所闗¶於
抱兮天運如此孰敢此咈道兮偉哉靖節獨立物¶之表
兮今我何人議論安敢到兮願為擁篲以備三¶徑之掃
<pb:KR4d0464_WYG_038-21b>
可乎客笑而去于是筆以為記至元戊子¶秋孟廿有六
日書¶
　　　萬夀宫方丈記¶
夫天下之事得人則興否則萎苶而不振此必然理<md:KR4d0464_SBCK_038-15b>¶也
萬夀宫既易常然丈室起清蹕行殿越明年作夏¶屋于
新宫之背盖所以拱辰居而復師位也方之舊¶制一切
充而大之其傳度之位賓友之筵淵嘿之室¶髙明靜深
顯敞誠超越矣既考室迺以壁記来懇維¶太一教興于
<pb:KR4d0464_WYG_038-22a>
金初始祖垂創顧雖一事而本而末皆¶有次第其植根
豐末濬源衍派傳無窮于後者惟恐¶其不𢎞且博也逮
重明嗣法至創靈章誦仙品有充¶類至極者大定一水
漂泛無㡬再傳而得虚寂堂宇¶齋壇刻期而復貞祐之
兵燼為飛烟四代中和仁靜¶真人披荊榛掇瓦礫成難
為易不十年略見完具其¶有侈而未廓大者以俟夫後
之肯構者焉然顯仁藏¶用已胚胎于其中矣貞常師持
守成業而光揚恢廓<md:KR4d0464_SBCK_038-16a>¶之志規模未竟而奪之遽今六代
<pb:KR4d0464_WYG_038-22b>
純一師感其如此¶思有以大慰先志裨有俟而未竟既
易而必葺者八¶年之間一新而改觀誠可謂繼述之善
者矣異時真¶仙偕來華表留語曰吾之析薪也如是乃
今克荷者¶若爾其至則知欣然顧諟蕩雲光於廣福致
佑䕶于¶王室者尚有重于此者乎然修道為教有體有
用體¶雖具而用不彰其為道也亦已微矣嗚呼嗣音而
来¶者固當惴惴焉以思道生之本使更有所進則拱璧¶
先馬未足為先後之光也至于興建之方資用之費¶土
<pb:KR4d0464_WYG_038-23a>
木之工主治者㑹計之事兹不復云¶
　　　唐中書令贈尚書右僕射馬公祠堂記¶
予嘗道出荏平顧視俗多濶達膏壤夷曠俯仰控衛<md:KR4d0464_SBCK_038-16b>¶兼
齊薄魯海岱之所鎮浸禮義之所漸摩宜其鍾靈¶萃秀
篤生異人有如中令公者曰山東出相亶其然¶乎仍訪
公陳迹得遺祠于里之北壞垣敗屋大有不¶稱公聲華
烜赫於葢代者適去職不遑顯圖略致稽古¶象賢微意
今年冬郡從事邑人崔君文懇予書以掲¶公祠他日持
<pb:KR4d0464_WYG_038-23b>
歸将丕崇厥構有來具瞻式廓民傚以¶為東人光庶㡬
必恭敬止之義其懐賢樂善殊有屬¶予心者就述中令
公之出處大致且寓夫予之所梗¶槩者焉唐既剗隋亂
治具畢張公挺曠邁之資負詩¶書之業寤寐風雲思立
談以取卿相及遭遇太宗由¶布衣論天下事飛章抗疏
展盡底藴一時劍履鏘翔¶何翅百位獨能婉孌龍姿宥
宻基命如房杜以佐命就<md:KR4d0464_SBCK_038-17a>¶列先生以機務稱賢至隆貞
觀文物聲明之治寵受¶之光前後有赫卒全君臣始終
<pb:KR4d0464_WYG_038-24a>
相得之分何其盛哉¶然向非中郎何之賢心焉休休越
彦聖而達不違則¶公之事業烏得施展經綸如是其至
者乎書稱邦之¶榮懐杌&KR1150;其原實繫於此信哉故昔之
以致澤存心¶進賢為職者未嘗不眷眷于斯焉至想見
二公風采¶欣其餘光邁烈厲衰俗而激頽風者亦已多
矣崔君¶曰有是哉吾子固當同稱大美大書特書而已
也至¶元二十五年戊子嵗冬十一月謹記¶
　　　靈應觀世音記
<pb:KR4d0464_WYG_038-24b>
新樂李氏藏觀世音像盖宋淑徳尹后家物也李世¶奉
之甚恪䘮亂間失所在一夕見于夢曰吾今寓某<md:KR4d0464_SBCK_038-17b>¶家犨
塢中可訪求以歸為物色之獲焉家人疾乞藥¶嘗得丹
粒于杯案間服之者即間嗚呼其可謂靈也¶已釋經有
曰觀音大約人羅厄難持誦䖍禱世音以¶慈悲威力能
解脫諸苦雖悍夫戾婦莫不信然吾儒¶者釋之道初未
之學其善惡感格之理且以吾之所¶得者明之夫萬善
生于心而庶徴應于外又嗜欲将¶至有開必先天之所
<pb:KR4d0464_WYG_038-25a>
以福善禍淫者只是一理或否¶屈而伸之也故一念善
則祥風和氣即在于是一念¶惡則妖星厲鬼亦在于是
彼疾痛率籲而云聞聲應¶願濟而渡之者所謂以心感
心不入諸相而氣志如¶神者歟不然恐是聖賢立教使
人篤敬速¶于背惡而向善耳若孚誠不立妄意虚想亦
釋氏之<md:KR4d0464_SBCK_038-18a>¶所惡也昔有寶菩薩板者重其道子筆也今李
氏世¶奉尊像如此敬其神之靈也既曰靈有不敢以一
概¶論者如東坡外祖父程公遇蜀亂絶糧困不能歸有
<pb:KR4d0464_WYG_038-25b>
僧十六人往見之曰我公之邑人也各以鏹二百貸¶之
程以是得歸竟不知僧所在公曰此大阿羅漢也¶嵗設
大供四公年九十凡設四百餘供然坡跋于尾¶云或曰
羅漢慈悲深重急于接物故多現神變倘其¶然乎是亦
自疑而不敢必也幸觀者瑩鑒畫年深繪¶色黯昧筆法
極精妙非近代所可及李伯母孺人王¶氏今年夀九十
一聰明不衰自少至老供養尤謹可¶謂孚誠立而不入
諸相者哉至元己丑嵗五月六日¶係先妣夫人靳氏明
<pb:KR4d0464_WYG_038-26a>
忌書二本以薦㝠福云<md:KR4d0464_SBCK_038-18b>¶　
　
　
　
　
　
　
<pb:KR4d0464_WYG_038-26b>
　
　
　
　
　
　
　
　秋澗集卷三十八<md:KR4d0464_SBCK_038-19a>¶<md:KR4d0464_SBCK_039-1a>¶
<pb:KR4d0464_WYG_039-1a>
欽定四庫全書
　秋澗集卷
