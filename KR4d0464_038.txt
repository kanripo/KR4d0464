# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:33.464298
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 38
#+PROPERTY: FILE SB04n0470-038秋澗先生大全文集-卷第三十八.
<pb:KR4d0464_SBCK_038-1a>¶
秋澗先生大全文集卷第三十八¶
　　　　河内脩武縣重修廟學記¶
覃懷風&KR0095;距太行之陽川夷氣淑山水秀麗逺而舒¶
發於&KR1108;者爲多故人傑地靈自㫺無荒寒僻野之陋¶
至元壬午冬前州將劉暉與予同在京師間相㑹肆¶
談懐衛間勝㮣娓娓忘&KR0786;因及縣之廟學與夫本末¶
告予曰廟自宋歷金雖制量邑作當時徙建甚備罹¶
壬辰雲擾爼豆不遑頼先帥家府爲主張是故已圯¶
者隨葺堅完者俾勿壞乃以有道王君文玉陳復趙¶
冝中輩前後顧筦得巋然獨存於兵燼之餘力也非¶
幸也至元癸酉不肖自鄭秩滿來㱕顧殿廡肖像&KR0010;¶
月浸乆風雨浸剥䵝昧傾藉無復於舊荷薪之責懼¶
<pb:KR4d0464_SBCK_038-1b>¶
不克舉遂倡帥官庻日以脩治崇飾爲事御史栢徳¶
孝思又從而賛焉經調官蒲楊彭三明府千年間皆¶
次第而作新之遂延&KR0241;學師日誘諸生講肄在其中¶
復請有司淂麗掃十餘人春秋奠獻鍾鼔鏗鏘禮容¶
升降盖肅如也㒒之素願雖畢而明徳新民之效尚¶
未敢議也余曰不然郡縣之政似有緩而急者學校¶
是也學校者三代之所以明人倫也人倫明於上則¶
小民親於下其所以&KR0028;係風化不的然而彰欤若夫¶
山川英粹之氣氲氤開闔鍾竒孕秀曽無今昔醇醨¶
之間至扵&KR0636;飬薄俗作成善&KR0011;寔庠序基而本之後¶
之來者復能増崇勉勵以極菁莪樂育之羙異時人¶
材輩出如近代進士張夢弼郭黻張衮祁文秉趙尚¶
<pb:KR4d0464_SBCK_038-2a>¶
賔文彩風流照暎一時誠不難矣劉侯曰有味㢤子¶
之言也請筆之歸而刻諸麗石庻幾有讀斯文而興¶
起者焉二十年歳在癸未二月十八日謹記¶
　　　　蘭亭石刻記¶
蘇門盧君茂之得玉色碑石中断塈酒壚間偶見眎¶
之乃禊飲序也即懇求淂之予自穉年㽞心翰墨閲¶
是本無慮十數此帖極清勁有神而不厖雜與定武¶
石本畧同其背有勑書字&KR0151;以黄金光彩尚煥下復¶
刻祈公字二豈&KR0073;&KR0092;賜宰相衍家物也甞謂二王墨¶
妙雖片言&KR0215;字如寸珠尺璧見者皆當寳惜不可使¶
混&KR0378;沙今一旦爲吾所遇免夫淋洿嚙蝕委弃劘㓕¶
之厄果神物護持時有授受然耶異時歸來當臨溪¶
<pb:KR4d0464_SBCK_038-2b>¶
起亭位置璧間扳長史齋新例榜其亭曰右軍且詫¶
郷賢曰此乃吾王氏真行之祖也庻幾有摳衣而請¶
益者其扵奎璧兩間不無煌煌者焉但未知在幾年¶
後耳又諺云室無滯貨不為&KR0243;屋矧吾儕以多文為¶
冨乎然物之堅者莫金石若也兹刻也豈敢保其必¶
夀抑不敢矜其長為巳有特記焉以付子孺庻王氏¶
来者能弓而箕之是所謂薪有盡而火無窮之傳也¶
二十年歳在癸未夏五月十七日謹記¶
　　　　御史箴後記¶
此帖閑閑公為師中丞仲安所書乱餘李侯輔之掇¶
於西臺著間后為義士張伯寕所有至元戍寅因&KR0023;¶
&KR0026;扵張隣野家孝純爱玩不巳命子逺摹臨略不失筆¶
<pb:KR4d0464_SBCK_038-3a>¶
意壬午秋予至京師鄰野子來謁遂及曩之所摹明¶
日持以見贈墜送之餘僅得百一十八字公之書世¶
固不少論夫擘窠大書雄勁瓌奇體兼顔蘇而自成¶
一家者此平生最得意書也予性僻而好古於書學¶
&KR0285;而不厭故所欲見者每每如意豈歐陽子謂物聚¶
扵好然耶抑亦有契分故耶二十年癸未夏五月雨¶
中與子&KR3324;装潢歸藏春露堂以為書林寳鎮且懌同¶
志願見之心中議大夫治書侍御史汲郡王惲謹記¶
　　　　祥露記¶
先母夫人平峕顧惲讀書作言辭喜見於色曰好此吾¶
殁且無憾若汝長仍能辦日飯一盂啖我過於䁀餗¶
荣矣亡後十有四祀方得&KR0338;食於官而菽水自供之¶
<pb:KR4d0464_SBCK_038-3b>¶
養曽不少及苐新婦推代中饋勞者僅六年風樹之¶
慼其何有涯故每讀文正范公饗若曹之歎未甞不¶
撫&KR0195;流涕也甫十年不幸先君亦&KR0162;舘以治命建新阡¶
於河西郷用明年百五日奉遷二親藁殯於沁曲玄¶
堂&KR0138;開有二黄蝶飛出其先妣柩盖珠露疑綴皛明¶
煥爛駢羅角結殆寳幢纓絡蒙覆其上且聞清香襲¶
人&KR0026;者異焉天日照臨移刻乃晞嗚呼夫人自巳酉¶
秋棄飬至是整十祀矣在窀穸間祥見如此恐非偶¶
然也昔人有夢持炬下入祖禰㼅中識者謂光照光¶
世之兆兹夢也&KR0137;有異不異焉今野䕃之氣化爲真¶
露露膏澤也復聮綴而成雯華意者先妣之徳有幽光¶
而未彂耶不然將澤及子孫有以文而興&KR0120;者邪開¶
<pb:KR4d0464_SBCK_038-4a>¶
先之慶固當有在惲不淂　而知也至元廿一年&KR0010;¶
舎甲申正月二十有八日中議大夫山東東西道提¶
刑按察副使男惲百拜泣血追記¶
　　　　均斡堂記¶
財賦者生民之命　國家之大本也善理者古今無¶
幾焉自塩鐡事興漢庭諸儒紛紜辨論竟莫能一其¶
艱在於不傷財而必害民故也濟南漕長趙侯洎其¶
貳儲君天章過余求扁其公堂之顔遂題曰均斡盖¶
取孟堅志書之辭也均者使四民常均公有餘而&KR0059;¶
不乏幹者所以齊衆度而㧕兼并也二者爲義如此¶
何古人憂後世之心深且重㢤顧諟新政意若在兹¶
第不自著者形與跡耳盖甞思之其所以經制於一¶
<pb:KR4d0464_SBCK_038-4b>¶
堂之上者不過以㢘自澡以静内守而以法外御也¶
故務雖繁而愈辦羡比常而益増此自然理也異時¶
揔㑹民賦鼓鬻山海低昻物貨之&KR0096;佐理軍國之用¶
従容朝珂籌之以䇿未必不由主静而法以均斡爲¶
得計而以籠絡爲末策也未知以爲何如二公唯而¶
退於是乎書以爲記¶
　　　　逰&KR0160;不注記¶
濟南山水可㳺&KR0026;者甚冨而華&KR0528;濼源爲之冠余到官¶
八月湖光山色朝夕與對於庭户几席間若無所覩¶
心有所不在焉然每以厯㞐卑溼爲念&KR0137;有云堰頭¶
者乃自昔潨引諸泉入大清之峻口也一鍤之力不¶
崇朝可徹而陸之常欲一徃而未遑也冷竈節得暇¶
<pb:KR4d0464_SBCK_038-5a>¶
且寛憲使耶律君邀余暨簽書杜君為兹山逰且㝷¶
堰頭之盟諾焉逮十有一日遂自厯下亭登舟乱大¶
明湖經㑹波樓下出水門入癈齊漕渠所謂小清河¶
者是也汎灔東行約里餘運肘而北水漸㳽漫北際¶
黄臺東連疊徑悉為稻畦蓮蕩水村漁舎間錯煙際¶
真&KR0030;幀也於是緑萍蕩槳白鳥前導北望長呤&KR0160;之¶
風煙勝賞盡在吾目中矣是日也天朗氣淑清風徐¶
來水平不波鳴絲歌板響動林谷舉酒相属開口而¶
噱少頃扶腋登岸相與歩入&KR0160;陽道&KR0026;主人方布几¶
延賔㒒以疾作遽還二君為愀然也至於罔獲陟連¶
雲絶頂追謪仙之逸駕呌蒼梧之暮雲冨覧江山以¶
盡㳺&KR0026;之羙特閑適餘事初不訝其從違正恐山靈¶
<pb:KR4d0464_SBCK_038-5b>¶
獨囬俗駕造物者有所靳耳既㱕伏臥舟中怦怦焉¶
如&KR0043;醒在懐殊伊&KR0650;也但聞兩舷間風水之聲自宫¶
自啇拍拍盈耳殆魏獻子之歌鐘石鍾山之水樂也¶
且念蕐峰之勝樂在近郊因以歩里計之自厯亭北¶
至&KR0160;陽院下廿里而逺由水門抵黄臺北渚十八里¶
而近以葦汀漁箔周折湾淑從城東北阿至艤舟山¶
家盖且十曲矣峕至元甲申清明前一日也謹記■¶
　　　　春露堂記¶
王氏㞐安仁西里有宅一區湫隘近市&KR0137;者曰宜易¶
此而就爽塏余&KR0063;之曰遺簮之求聖人有&KR0145;焉况■¶
先人之弊廬乎然歳深屋老枝撑欹側有不堪託䖏¶
者於是謀為新堂不侈不陋于以藏遺書閟宗器節¶
<pb:KR4d0464_SBCK_038-6a>¶
序致嚴設裳衣而安&KR0397;&KR0021;且&KR0005;砭吾㞐明嚮晦燕偃¶
息之所乙酉春既落成遂榜其顔曰春露盖取霜露¶
既降感時思親之義也嗚呼思雽我&KR0005;&KR0025;其重乎思¶
其重念吾親之志也敬其止慮夫不克析薪之荷也¶
昔吾■先君思淵子握瑜懐瑾經世之志甚逺汔澹¶
無所營專事於學務為無所不闚要歸適用有爲而¶
已甞曰吾年未老持此而明吾道行吾志於天下庶¶
乎開物成務大有見於世不然吾遯則無怍無悶矣¶
悲夫曽不少施而卒賫志以没至為有為者所惜此¶
不肖所以仰穹罔極而&KR0573;終身之慼也盖吾親之去¶
日愈逺不肖之受年益深去親邈則子孫有悠而無¶
宻受年多則氣志漸怠而生不蹶追其逺&KR0001;以厚來¶
<pb:KR4d0464_SBCK_038-6b>¶
者之徳也重其思所以勉吾心之述也傳不云乎孝¶
也者繼志述事之謂也周公善焉是則爲逹孝學也¶
者學爲周孔而已矣至扵&KR0130;霜濡露感念歳峕入室¶
肅焉如覩乎容色之睟出户愾然若聞其歎息之音¶
齊則見其所爲饗者悽愴怵惕奭動于中是皆峕思¶
之常君子所之同也後之嗣服者登斯堂讀斯文求¶
予心之所泊能先其所重而不忘其所常&KR0005;見堂構¶
無盡孝思爲不匱矣至元廿二年十月日記¶
　　　　㷩春閤遺制記¶
梓人鈕氏者向余談熈春故閣形勝殊有次第既而¶
又以界畫之法爲言曰此閣之大㮣也&KR0799;髙二百二¶
十有二尺廣四十六歩有竒從則如之雖四隅闕角¶
<pb:KR4d0464_SBCK_038-7a>¶
其方數紆餘于中下断鰲為柱者五十有二居中閣¶
位與東西耳構九楹中為楹者五每楹尺二十有四¶
其耳為楹者各二共長七丈有二尺上下作五檐覆¶
壓其檐長二丈五尺所以蔽虧日月而却風雨也閤¶
位與平座疊層為四每層以古座通藉實為閤位者¶
三穿明度闇而上其為梯道凢五折焉世傳閤之&KR0052;¶
始有二子掖醉翁過前&KR0005;作者曰此即閣之制也&KR0145;¶
具成體故兩翼旁&KR0799;俯在上層欄构之下止一位而¶
已其有隆有殺取其漂紗飛動上下崇卑之序此閣¶
之形势所以有瑰偉特絶之称也予因念汴自壬辰¶
兵後故苑蕪没惟熈春一閤巋然獨存昔甞与客三¶
至其上徙&KR0029;周覽雖悵然動麥秀&KR0112;離之感且詫其¶
<pb:KR4d0464_SBCK_038-7b>¶
截嶪壮麗如神营&KR0017;構洞心駭目有不可端倪者至¶
不藉井幹不堦峻址飛翔突&KR0120;干青霄而矗上又似¶
夫鰲掀而鳯翥也予厯考秦漢巳來宫殿之制漢不¶
復扵秦而唐不及扵漢如未央長樂曽何得阿房之¶
萬一含元華清又奚敢跂两都之規制也盖天地氣¶
衰國資民力與林林之材不克&KR0145;&KR0313;而尺度不足其¶
数焉故也然熈春遺構亦可為近代之傑&KR0026;彼騷人¶
詞客雖稱述賦詠極其&KR0646;麗是猶臆說庭章而徒彷¶
像其千門萬户而巳終非梓匠不能知其規模與勝¶
槩之&KR0001;以然閤&KR0440;撤巳乆及聞紐氏之説使觚稜金¶
爵上雲雨■飛舞空際者盡在吾目中矣然不文之¶
言不足以逹逺因作記以遺(之/鈕)氏者顒世　工師¶
<pb:KR4d0464_SBCK_038-8a>¶
之良者也至元廿三年冬十月記¶
　　　　徴夢記¶
某官真㝎時夢一老人長身縞衣杖而告曰若遇而¶
祖能識之乎憶祖妣妙清君平時語惲者熟視之為¶
吾大父敦武府君無疑載拜已迺跽而請曰惟王氏¶
上卋甞有顯者否先祖曰今濟源陳堯叟祠碑所刻¶
王姓者即逺祖也切識之時至元庚辰春二月也惲¶
以是異念之者無時後八年戊子二月韓氏子中西¶
謁濟瀆託之為求訪果扵司焉端明所撰四令祠堂¶
記碑脇得元符二年春二月左中散大夫知軍州事¶
拜謁題名廼陳之外孫王恱名氏吁亦異㢤(題名云/外孫左)¶
(中散大夫知軍州事王恱奉詔詣靈祠禱雨畢㳟非/堂下元符二年春二月廿九日也刻碑之右肋父即)¶
<pb:KR4d0464_SBCK_038-8b>¶
(前宋王文簡公曽拜參知政事名夅正字伯中係堯/佐之壻其子誨說夅正坡公所謂清徳之老是亡其)¶
(二子名諱見/東坡飛白記)不肖平生凡事欲&KR0005;至必警先扵寤寐¶
間如先君&KR0005;殁以翠微節度傳迓召為御史人以牛¶
刀迎刺扵口断絳陽獄斛律神自牗來告待制翰林¶
有瑶階叅筆月殿芸香之詠馳奏(中統二年十二月/為都事時事)¶
行宫有雪漠三更雲輜萬兵之作進讀■東朝夢紫¶
閣連延龍馬飛翔之異是皆徴眀而不可誣者故古¶
人論夢心官物之至靈非但藏徃固能知來凡天地¶
古今之所有無一外乎此而有明晦逺迩通塞之間¶
此人之所以有夢夣之&KR0001;以多変也然有直有象有¶
精有想唯精誠感薄神靈之所告者乃有占而可㣲¶
是夢也求其所以似亦渉因想盖不肖每以先卋旌¶
<pb:KR4d0464_SBCK_038-9a>¶
紀寂寥念不去懐者有年今先祖昭告如是此亦理¶
之必至所可異而重者據其夢而得其實扵二百載¶
之前若合符節此豈只勞扵想可致而論耶又知吾¶
先卋神爽雖逺而昭昭矣嗚呼既誘其衷明夫系之¶
有自所請闕而有待者不知復&KR0014;鑒佑使遂其&KR0004;心¶
少副明靈之精&KR0063;乎其或亶然是垂老之日即受生¶
之年也是不可不識至元廿五年春二月九日記¶
　　　　透月岩記¶
王子塞向冬蛰不出户者两月適寒曦回燠乗休郊¶
㳺歩過故人子也鮮伯之居有竒石儼侍堂背銳上¶
而豊下百竅洞逹大者為巖小者為竇&KR0717;者為岑絡¶
者為脉復形&KR0020;之所當出者又皆人意與㑹表裏瑩¶
<pb:KR4d0464_SBCK_038-9b>¶
㓗渾然天成顧而睨之如&KR0160;&KR0528;半圭髙挿雲表余乃¶
百匝摩挲&KR0109;䄂霑瀆主人因乞名扵余即目之曰透¶
月巖何其石堅凝篤實物也今玲瓏秀麗實而能虚¶
䟽風逗月囘伏景氣如神劖&KR0294;刻出竒乃爾誠百中¶
不一見也主人喜其名佳而物&KR0091;明日過門&KR0548;文其¶
狀予告之曰昔汝父新中府君熟其平生乆矣爲人¶
安静遇禮而用和者也甞買一石日與之伍呼為石友¶
乃臨終曰吾國俗近古不封不樹然我殁當以此石¶
表吾岡西墓田何&KR0285;好其篤也如是因念昔陸績官¶
欎林装鉅積以越海鄭璠守象江輦六石以歸秦前¶
人稱道筆之簡&KR0125;非特見其澹僻也正以二賢操履¶
當蒞官行巳之際以廉静為心由篤實而致輝光之¶
<pb:KR4d0464_SBCK_038-10a>¶
用者在此而不在彼也吁汝父之志固有慕扵昔賢¶
今汝能箕裘卋業亦㢘㓗自厲復輦置竒石思継靜¶
&KR0026;之樂因迹以求心庶䏻堅其所已至而厲其所未¶
至者焉又淂一悃愊無華吏矣不然&KR0005;以物為玩徒¶
成䘮志之廦非余之所敢知也扵是乎書以貽之至¶
元廿四年丁亥冬春節前三日記¶
　　　　林氏酴縻記¶
人之爱其物也培植顧護之意必致其曲物既淂飬¶
榮華茂盛之氣而自與人意㑹理則或然我未之察¶
耳林氏别墅有酴醿一株自&KR0004;植至今特二年于兹¶
戊子清和節予杖而來&KR0026;花雖未而根撥枝葉條逹¶
舒暢&KR0313;盈然有不勝其茂宻者清淑之氣霑漬䆫户¶
<pb:KR4d0464_SBCK_038-10b>¶
間若喜其相遇而與之相㑹也然所以盛者種之非¶
常一也地之氣羙二也人力所至而不失其飬者三¶
也一圃之間異卉殊冨而獨致曲于兹者豈饜彼紅¶
紫而特惜其芳之白且㓗欤近以是花置之露堂西¶
序晨&KR0120;&KR0005;啓户香自&KR0169;作陣而出有襲人洞&KR0026;之烈¶
至扵&KR0277;櫳之縈拂几席之薫染着莫而不散者數日¶
且花之爲物香與色而巳若夫香之清郁色之孤㓗¶
殿春餘而獨開扵夏&KR0004;者其風流藴藉餘品有不淂¶
伉且儷者其爲卋之所重而不厭其多者良以是欤¶
余幽㞐日無事随其&KR0169;地亦以㘽種爲樂城中糞壌¶
瓦礫&KR0095;之正氣悉爲穢汚所易百植而不一生非獨¶
余家比比皆是木之羙者爱雖篤力雖至返淂憔悴¶
<pb:KR4d0464_SBCK_038-11a>¶
可憐之色幸生致枯之歎是知紫庭之蘭不生扵枳¶
&KR0068;之野丹崖之木不産於犖确之丘也必矣又傳曰¶
苟淂其養無物不長苟失其養無物不消是以君子¶
&KR0086;㞐下流可不慎㢤林君爲人氣勝者也凢一事一¶
物之作不肯碌碌落扵人後必極其精粹而後已今¶
年七十有二目明耳聦強歩健啖壮歳甞從侍講徒¶
(單/公)㳺教其子讀書致身顕逹今也謝其所必爲而安¶
其所已至者日一逰其圃非特物之爲玩&KR0005;思其老¶
而縱心憐天生發之意而明其馨香之德云秋澗翁¶
喜其如是既與之欵因書以爲記時二十五年立夏¶
后十有五日也¶
　　　　清蹕殿記¶
<pb:KR4d0464_SBCK_038-11b>¶
維衞州太一廣福萬夀宫伏為¶
憲天述道仁文義武大光孝皇帝赫臨之盛易常然¶
丈室大起行殿邇天威而貯&KR0194;光焉既落成嗣師蕭¶
全祐以其事上聞賜名曰清蹕全祐將文諸貞石以¶
傳不朽謂臣甞忝属太史於法得書廼具其本末来¶
請臣謹按&KR0004;上之在潜也思得賢俊以禆至理聞太¶
一四代度師蕭輔道弘衍&KR0054;大則其人也於是以安¶
車來聘既至¶
上詢所以為治者師以愛民立制潤色鴻業用隆■¶
至孝者數事為對¶
上喜甚錫之重寳辭不受曰眞有道士也賜號中和¶
仁靖真人冠帔尊崇之禮前後有加迨已未春¶
<pb:KR4d0464_SBCK_038-12a>¶
鑾輅南駕次牧之野時師僊㳺已邈¶
上以&KR0046;居所在特枉駕來幸周覧殿廡　儀享丈室¶
詢慰宿昔者乆之所以欽悒真風懐思不&KR0111;且從五¶
代嗣師居夀之請也及　登大寳復降璽書追寵師¶
徳有清而能容光而不曜富文學知變通嚮　朕在¶
潜與之同䖏何音容乍逺冠&KR0130;&KR0205;遺殊用悵然之歎¶
居夀等以遭際聖明顯異家教其臨幸之榮又為前¶
代希闊之遇碩惟丈室㒺稱淵躍思丕　御天之構¶
者念兹在兹継承¶
詔住燕之齋宫致有待而未遑焉建六代度師全祐¶
既主法席首以継述先志爲切始克丕建實至元廿¶
三年丙戍歳冬十一月也桓楹松桷孔㬅且碩藻棟¶
<pb:KR4d0464_SBCK_038-12b>¶
文欀龍鸞交暎内拱　宸居宸居穆穆中闢&KR0063;門&KR0063;¶
門鏘鏘玉宇&KR0271;于前方壺翊于後蒼官鉅竹儼侍左¶
右其宏䴡靖深宛然　帝者之居望雲就日奕奕動¶
色于以焚修頌禱仰介萬夀無疆之祉其於貯寵渥¶
廣敬恭報　恩徳而圖不朽者亦以勤矣載顧載瞻¶
中外咸若轔轔焉如聴属車之音肅肅焉若覩羽旄¶
之美千古而下焜燿煒煌何啻振　碧霞之&KR0012;風為¶
郡國之盛事也臣以為自昔¶
聖帝明王崇玄重道以萬乗之尊求一言之要者不¶
過體尚玄黙企慕真純載其清浄躋民夀域擴&KR0182;無¶
為之化耳如軒后訪道于崆峒漢文受經于河上是¶
也以今方之越光顯有加焉異時史臣有鋪張洪休¶
<pb:KR4d0464_SBCK_038-13a>¶
&KR0045;厲無窮之羙者因蹟以求¶
聖皇睿意之所在其於斯宇亦將有所取焉至元廿¶
五年戊子&KR0010;夏四月廿有五日謹記¶
　　　　重修録事司㕔壁記¶
治有常䖏則視瞻尊而政廼肅此必然理也維衛録¶
事司自辛亥&KR0010;州理復&KR0199;凡百草次其司事權寓扵¶
委巷間逋舎靡有定所厥後官易雷氏&KR0059;居即爲今¶
署然敗屋數間而已頽垣四逹泮潦傍浸夏不足以¶
障炎歊冬不足以禦寒凍公吏勃奚簿案委積執事¶
聽理者安於湫隘踐居塵泥與鼃黽混殽者蓋有年¶
於兹逮上郡薛君來蒞是軄顧惟若爾恥狃故習且¶
有以需焉治之明&KR0010;衆務舉下安教條審其信而可¶
<pb:KR4d0464_SBCK_038-13b>¶
使廼與其監也鮮不花司判趙㝢起&KR0440;易故&KR0005;惟新¶
是圗上之府&KR0098;焉於是作㕔事敞後閤署佐幕創架¶
庫下至吏廡門閭誡飭之石胥靡之所莫不畢具僚¶
友聽决夏冬爲適安吏曹升降次列有攸叙中外具¶
瞻一司爲齊肅其材木之用取辦&KR0338;餘而甓石工役¶
等費願言趨事有不期然而然者經始於丁亥之春¶
畢工於是冬之季凡爲屋十有八楹室既釁薛君暨¶
其貳㝢史湯瑀踵門來謁載拜而言曰文曜等不敏¶
猥有營治固爲&KR0200;屑不足以見于後然恐迤乆爲有力¶
者豪據致虚勞民力官失恒䖏於人心大無所恔幸¶
憲使惠顧文本末於石將䧟置㕔壁使觀者取重知¶
改作匪易不致妄有異議予以有味哉斯言也今之¶
<pb:KR4d0464_SBCK_038-14a>¶
職州縣者丁此繁&KR0501;匪朝伊夕惴惴焉奔命共事惟¶
恐其後故徃徃翹足&KR0050;代知免責而去今薛君等能¶
以從事餘力改葺斯宇且慮乆有侵于可謂臨政不¶
苟重民力敬王事心公而慮逺者矣後之來者知政¶
由是出無匪王事一以公道為心越前政有光又何¶
患焉苟公心不存徒知居必日葺以爲觀羙之具非¶
余之所敢知也眀年戊子夏六月記¶
　　　　扶踈軒記¶
余構春露堂之眀年循墻種木思有以蔽於外而奥¶
於内也又眀年衆木&KR0650;茂布柯散葉隂暎雖微葱蘢¶
可恱於是題其軒曰扶踈四月維夏露華湛滋扶光¶
踈翠曄曄離離徤晚凉而層出媚晴霏而自持鳥交¶
<pb:KR4d0464_SBCK_038-14b>¶
欣而有託物争妍而見熈我固知吾廬之可愛過客¶
睠焉亦去之而遲遲客曰今子取陶詩名軒見於外¶
者如是其安於静而樂乎中者不無意於其間試爲¶
我道之予廼仰而思俛而嘆曰客何見之晚也秋澗¶
叟積學四十餘年從仕其間亦甞明其學而行其道¶
於時矣然方駕而尼盛行自拘吾豈惡彼利逹樂此¶
閑且寂也天道盈虚時有用捨安吾所遇委夫時運¶
而已甞誦淵明饑凍雖切違已交病心爲形役深愧¶
平生之語大有契於愚&KR0168;良&KR0060;慨慕者焉况復衰謝¶
不堪丗用有悟言一室嘯傲兹軒之下廼所便尔物¶
耒即應客去讀書遇事與心㑹輙忻然忘倦其或抽¶
思雜著旁搜逺紹竟日忘返盖㝷常焉今又厭斁倦¶
<pb:KR4d0464_SBCK_038-15a>¶
於作為知饑而食困而眠蹣跚其迹扶踈其心任衰¶
榮之無定樂閑身於兹時騁懐逰目極夫吾之所好¶
斯亦&KR0244;意壷觴寓興於草木之意也客曰有是㢤覺¶
吾清興翛翛横陳於䟽風秀樾之間者且無&KR0065;際矣¶
予乃賡之以歌曰庭下之木日惟喬&KR0006;封而植之眷¶
生意之浩&KR0006;軒中之人日益耄&KR0006;仕喜巳愠無所関¶
於抱&KR0006;天運如此孰敢咈此道&KR0006;偉哉靖節獨立物¶
之表&KR0006;今我何人議論安敢到&KR0006;願為擁篲以備三¶
徑之掃可乎客&KR0015;而去於是乎筆以為記至元戊子¶
秋孟廿有六日書¶
　　　　萬夀宮方丈記¶
夫天下之事得人則興否則萎薾而不振此必然理¶
<pb:KR4d0464_SBCK_038-15b>¶
也萬夀宮既易常然丈室起清蹕行殿越眀年作夏¶
屋於新宮之背盖所以拱宸居而復師位也方之&KR0199;¶
制一切充而大之其傳度之位賔友之筵淵嘿之室¶
髙眀靖深燕處爲超然矣既考室廼以壁記來墾維¶
太一教興於金&KR0004;始祖垂創顧雖一事而本而末皆¶
有次第其植根豐末濬源衍&KR0128;傳無窮於後者惟恐¶
其不弘且&KR0054;也逮重明嗣法至創靈章峻僊品有充¶
&KR0011;至極者大定一水漂泛無幾再傳而得虚寂堂宇¶
齋壇刻期而復貞祐之兵燼爲飛煙四代中和仁靖¶
真人披荆榛掇瓦䃯成難爲易不十年略見完具其¶
有俟而未侈大者以傒夫後之肯構者焉然&KR0139;仁藏¶
用已胚胎乎其中矣貞常師持守成業而光楊恢廓¶
<pb:KR4d0464_SBCK_038-16a>¶
之志規模未竟而奪之遽今六代純一師感其如此¶
思有以大慰先志俾有俟而未竟旣易而必葺者八¶
年之間一新而改&KR0026;誠可謂善維善述者矣異時真¶
仙偕來&KR0160;表留語曰吾之析薪也如是乃今克荷者¶
若爾其至則知欣然顧諟蕩雲光於廣福致　墟於¶
玉室者尚有重於此者乎然道修爲教有體有用體¶
雖具而用不彰其爲道也亦以㣲矣嗚呼嗣音而來¶
者固當惴惴焉以思道生之本使坐有所進則拱璧¶
駟馬未足為先後之光也至於興建之方資用之費¶
木&KR0095;之工主治者㑹計之事兹不復云¶
　　　　唐中書令贈尚書右僕射馬公祠堂記¶
予甞道出荏平顧視俗多闊逹膏壤夷曠俯仰控衞¶
<pb:KR4d0464_SBCK_038-16b>¶
兼齊薄魯海岱之所鎮浸禮義之所漸摩冝其鍾靈¶
萃秀篤生異人有如中令公者曰山東出相亶其然¶
乎仍訪公陳迹得遺祠于里之北壞垣敗屋大有不¶
&KR0091;公聲華烜爀於盖代者適去職不遑顕圗略致稽古¶
象賢微意今年冬郡從事邑人崔君文&KR0548;予書以掲¶
公祠他日持歸將丕崇厥構有來具瞻式廓民傚以¶
為東人光庻幾必恭敬止之義其懐賢樂善殊有属¶
予心者就述中令公之出處大致且寓夫予之所梗¶
㮣者焉唐既剗隋亂治具畢張公挺曠邁之姿&KR0018;詩¶
書之業寤寐風雲思立談以取卿相及遭遇太宗由¶
布衣論天下事飛章抗䟽展盡底藴一時劒&KR0130;鏘翔¶
何翅百位獨能婉孌龍姿宥宻基命如房杜以佐命就¶
<pb:KR4d0464_SBCK_038-17a>¶
列先生以機務&KR0091;賢至隆貞觀文物聲明之治龍受¶
之先前後有爀卒全君臣始終相得之分何其盛哉¶
然向非中郎何之賢心焉休休越彦聖而逹不違則¶
公之事業烏得施展經綸如是其至者乎書&KR0091;&KR0022;之¶
榮懐杌&KR1150;其原實繋於此信哉故昔之以致澤存心¶
進賢爲職者未甞不眷眷於斯焉至想見二公風采¶
歆其餘光邁烈厲衰俗而激頽風者亦以多矣崔君¶
曰有是哉吾子固當同&KR0091;並羙大書特書而巳也至¶
元二十五年戊子&KR0010;冬十一月謹記¶
　　　　靈應觀世音記(以心感心不然柛當求之於有無/之間)¶
新樂李氏蔵觀世音像盖宋淑徳尹后家物也李世¶
奉之甚恪喪乱間失所在一夕見於夢曰吾今寓某¶
<pb:KR4d0464_SBCK_038-17b>¶
家犨塢中可訪求以歸為物色之&KR0023;焉家人疾乞藥¶
甞得丹粒於杯案間服之者即間於戯其可謂靈也¶
已釋有經曰觀音大約人罹厄難持誦䖍禱世音以¶
慈悲威力能觧脫諸苦雖悍夫戾婦莫不信然吾儒¶
者釋之道&KR0004;未之學其善惡感格之理且以吾之所¶
得者明之夫萬善生於心而庶徴應於外又&KR0285;欲將¶
至有開必先天之所以福善禍滛者只是以理或否¶
屈而伸之也故一念善則祥風和氣即在於是一念¶
&KR0086;則妖星厲&KR0017;亦在於是彼疾痛率&KR0572;而云聞聲應¶
願濟而度之者所謂以心感心不入諸相而氣志如¶
神廓然自應者歟不然恐是聖賢立教使人篤敬速¶
於背&KR0086;而嚮善耳若孚誠不立妄意虚想亦釋氏之¶
<pb:KR4d0464_SBCK_038-18a>¶
所&KR0086;也昔有寳菩薩板者重其道子筆也今李氏世¶
奉尊像如此敬其神之靈也既曰靈有不敢以一㮣¶
論者如東坡外祖父程公遇蜀亂絶粮困不能歸有¶
僧十六人徃見之曰我公之邑人也各以鏹二百貸¶
之程以是得歸竟不知僧所在公曰此大阿羅漢也¶
&KR0010;設大供四公年九十凡設四百餘供然坡跋扵尾¶
云或曰羅漢慈悲深重急於接物故多現神變儻其¶
然乎是亦自疑而不敢必也幸觀者瑩鑒&KR0030;年深繒¶
色黯昧筆法極精妙非近代所可及李伯毋孺人王¶
氏今年夀九十一聦明不衰自少至老供養&KR0057;謹可¶
謂孚誠立而不入諸相者哉至元巳丑&KR0010;五月六日¶
係■先妣夫人靳氏明忌書二本以薦&KR0115;福云¶
<pb:KR4d0464_SBCK_038-18b>¶
¶
秋澗先生大全文集卷第三十八¶
<pb:KR4d0464_SBCK_038-19a>¶
