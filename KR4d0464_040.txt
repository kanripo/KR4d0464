# -*- mode: mandoku-view -*-
#+TITLE: 秋澗集
#+DATE: 2015-09-23 10:26:04
#+PROPERTY: JUAN 40


玉璽記¶
粤皇王肇興必有靈貺自甄董生所謂天之所大奉¶使
之有非人力所能致而自至者此則受命之符如¶龜圖
龍馬火烏之類是也三代而下視符寳為重以¶守以傳
<pb:KR4d0464_WYG_040-1b>
體用大著維大元至元三十一年甲午春正¶月辛已御
史中丞臣崔彧聞故太師國王孫通政¶院倅拾得家以
窶甚出櫝玉託憲臺象胥庫庫楚者¶沽諸市以物制非
常竟不售令取而視之迺黝玉寳¶符其方四寸螭紐交
蟠四無邊際中洞横竅其篆畫¶作蟲烏魚龍之状即召
御史裏行臣楊桓辨其刻文<md:KR4d0464_SBCK_040-1b>¶曰此先秦以藍田璵追琢
受命璽也臣彧即持詣¶宫府介鎮國上將軍都指揮使
詹事丞臣王慶瑞通¶謁投進皇妃御前玉音慰諭賜幣
<pb:KR4d0464_WYG_040-2a>
各有差翼日二月¶壬午朔金紫光禄大夫中書右丞相
臣旺扎勒率翰¶林集賢兩院學士凡十有一人詣直宿
閣入賀有間¶皇太妃命出斯寳賜諸臣傳觀精彩景氣
光動宫闕¶翰林承㫖董文用等相與稱說曰斯璽也自
秦迄今¶千六百餘載其間顯晦固為不常今者方皇太
孫¶嗣服之際弗先弗後適當其時而出此最可重者蒙¶
宣諭而退臣惲等復考其近而明見者按金集禮云¶玉
璽一十五面俱得之于宋内受天璽者宋紹聖間¶得之
<pb:KR4d0464_WYG_040-2b>
咸陽段氏當時命禮部翰林太常等官考驗實<md:KR4d0464_SBCK_040-2a>¶係漢前
傳璽遂以禮祗受金亡莫究其所在今之所¶進其文章
制度玉色校集禮所載即此璽也昔晉見¶麟璽于江左
唐得賜寳于崔侁事出惝怳傳疑後人¶元帝猶藉之以
中興代宗尚因之而紀號俱未若斯¶璽實前代有天下
者之鎮寳應運呈瑞不涉誕妄非¶人力所致而一旦自
至意者上天申祐奉而大之赫¶為新朝受命貞符昭昭
矣抑表夫厯數斯在開邦¶家無疆之休者光賁前古矣
<pb:KR4d0464_WYG_040-3a>
稽首嘉歎於皇盛哉臣¶惲自惟職叨詞館獲覩非常老
眼増明不為不幸可¶無文於後遂綴緝本末用紀大瑞
翰林學士嘉議大¶夫臣王惲謹記¶
　　　蔬軒記(并銘/)<md:KR4d0464_SBCK_040-2b>¶安君世有雲中人父善甫亦佳士世有前進士舜臣¶李
公門人性姿善淑言貎謙撝早歲讀書不樂仕進壬¶辰
後徙家大燕今居文明東里有宅一區軒楹外隙¶地寛
閒分畦種蔬日以為樂有人過而以蔬名軒既¶以祕監
<pb:KR4d0464_WYG_040-3b>
新泉(即楊/武子)篆其扁又求秋澗野老銘其心因¶為之說曰
貧家蔬食當米粟之半此正詩書為業蔬¶淡自娱者也
傳有之榖不熟曰饑菜不熟曰饉我有¶㫖蓄亦以御冬
蔬之為用夫豈小補者哉然夫子以吾¶不如老圃辭而
闢須者何君子為學而志其大者逺¶者遲遊聖人之門
以是焉為請失其志之所尚故也大要¶士之處世隨其
窮達本末先後為得昔程氏以人嘗¶咬得菜根百事可
做胡康侯為之擊節嘆賞<md:KR4d0464_SBCK_040-3a>¶真西山謂大夫士不可使不
<pb:KR4d0464_WYG_040-4a>
知其味斯民不可使有此色此¶固大人之事但二公為
之一轉語耳又比年來士夫¶例有别號未免封已養高
鮮不以清美自衒如以終¶南而為㨗徑指少室而索高
價者徃往有之恬不為怪¶至於飯疏飲水曲肱自樂庻
㡬顔氏克已之功將何¶不可者哉於是書以為記乃為
之歌日翻翻庭蔌雨¶露濡兮秋高氣嚴碧雲腴兮夕啜
朝烹供吾用兮日¶費萬錢鼎食重兮一蔬餬口吾儕分
兮既不知食肉¶之多憂余胡為之遯悶兮咀嚼飢腸出
<pb:KR4d0464_WYG_040-4b>
竒策兮不致¶蒼生有此色兮歌闋而去¶
　　　漢大司馬博陸侯霍將軍祠堂記¶
蠡吾治城西北郊有漢大司馬霍將軍遺祠址相仍<md:KR4d0464_SBCK_040-3b>¶即
侯之故封考諸傳注博陸鄉名職方載博野本蠡¶縣地
居博水之野故名終以陵遷谷變疆里蒼莽有¶不敢摭
實者然以地形相度今之博野安知非漢鄉¶之博陸乎
廟權與莫究何代以信傳信必有所自至¶元十七年予
按部次州來謁祠下荒壇喬木宛在目¶中老屋庫漏不
<pb:KR4d0464_WYG_040-5a>
障風日過客惻然心魄動盪疇為神¶睨而顧之耶因屬
守以義起廢具邦人曕吏諾而退¶逮三十一年甲午予
承乏翰林省左署郎官劉源郡¶人也以東曹掾徐鳳來
告曰弊邑霍侯祠耆舊某輩¶今易而一新内翰幸不忘
乆要尚惠一言庻免夫旌¶紀寂寥之嘆盖嘗論人臣以
道事君身名俱全克始¶克終者世難其人三代而下能
膺斯任者惟將軍為<md:KR4d0464_SBCK_040-4a>¶然將軍諱光字子孟早以大忠至
謨見知武皇及其¶受顧命付後事至擁昭立宣罔孤所
<pb:KR4d0464_WYG_040-5b>
託班固論賛雖¶殷之伊尹周之姬旦初不是過誠哉斯
言也所謂伊¶周者為天立極為生民永命為萬世開太
平是也其¶生則若爾其殁也與草木同腐豈理也哉且
匹夫匹¶婦以一節獨行表見鄉曲尚能感激後賢尸而
祝之¶於社况將軍乎然神即人之心也誠敬所在乃神
心¶之所在今郡人業新廟歲時䖍享因誠起敬如見¶風
采其為神昭鑒也審矣若曰修復故事敬共神明¶必獲
禮于下執事此則神當然之理吾不當以是心¶徼之於
<pb:KR4d0464_WYG_040-6a>
𠖇𠖇也至元甲午歲上已日翰林學士嘉議¶大夫王惲
謹記<md:KR4d0464_SBCK_040-4b>¶　　　趙州栢鄉縣新建文廟記¶
三代治民之具隨時更易百世而下惟學校存而不¶廢
盖所以明天理叙彛倫止民于至善之地故也况¶在今
日有尤不可後焉者惟趙之柏亭本漢鄗邑地¶隋縣焉
宋金以劇稱板蕩來官府生聚日就完美唯¶吾夫子廟
宫鞠為茂草者有年于兹殆中統建元之¶明歲監縣事
<pb:KR4d0464_WYG_040-6b>
蔑都令馮仲徳佐史路彧教官范天祥¶等相與起廢方
經理間或者謂廟基廹亭傳雜民屋¶囂湫卑隘孰謂神
一日居此乎於是輟作徐議至因¶循閱三十寒暑當至
元壬辰新令劉君因前政經營¶緒餘謀于僚史暨邑中
耆宿治城東南陬作新廟¶而遷之復構堂于後俾肄業
者有常處越是年秋<md:KR4d0464_SBCK_040-5a>¶仲上丁尹率竂屬諸生釋菜而落
成之鐘鼓俱舉籩¶豆有踐儀威升降肅焉煌煌邑人聚
觀拭目興歎僉¶謂吾尹起百年之廢一旦頓還舊觀勤
<pb:KR4d0464_WYG_040-7a>
亦至矣其可¶使無聞於後迺以某走京師介國子司業
王君構以¶學記來請余以司民政者能以學校風化為
先故喜¶聞而樂道之嘗讀漢志論十五國之風氣剛柔
緩急¶類雖不同在聖人設教作新必因材為篤致諸中
和¶而已然精強多感者易為化底滯不材者難為功向¶
嘗提憲朔南屢至兹邑觀其土壌瘠沮且當南北衝¶要
民之奔走供役勞止備極勞則思思則善生此人¶情之
常也况趙之風聲氣習初不異於古為守令者¶冝知其
<pb:KR4d0464_WYG_040-7b>
俗之易牖乃從而振徳之則前日彈絲跕躧<md:KR4d0464_SBCK_040-5b>¶悲歌慷慨
之俗將見强仁慕義攸興而不自已者皆¶是也教基既
立道由是生異時風俗丕易人材輩出¶而曰此權輿於
兹不亦善乎匪然司牧者以應上虚¶行為心士子者不
以進修為實務其堵而宫之者作餼¶羊告朔之所吾不
知其可也至元三十一年歲在甲¶午夏六月十有九日
謹記¶
　　　崇𤣥大師榮君壽堂記
<pb:KR4d0464_WYG_040-8a>
先妣夫人靳氏系出安陽永和里不肖亦嘗提按兩¶河
相即臬司理所故知鄴中人物風俗為頗詳聞之¶姻戚
間女冠榮鍊師者志行修潔祭醮精嚴以道價¶重一方
逮接際丰儀方頥烟目絲髪童顔風度飄¶飄有出塵之
想<md:KR4d0464_SBCK_040-6a>¶然性行敦實言動温摯虚誕荒唐無有也大徳丁酉
予方供職館閣師寄示西溪紫山傑作¶以壽堂記文見
囑且曰翰林先生文學名徳與二公伯¶仲間爾儻遂所
請貧道藉之儘不朽矣二公之文載¶四披讀其稱揚與
<pb:KR4d0464_WYG_040-8b>
向所聞見而知者脗合無異今二公¶已矣其文章氣節
尚可振衰懦而傳無窮得簉名其¶列固所願也乃為筆
之師諱守玉相之農家女自幼¶貞静視紛華泊如聞道
家言喜之國朝甲午歲中虚魏¶大師以全真學主盟彰
徳之修真觀時師方齠齔出¶家往事焉既笄經明行修
披戴為道士復硏精正一¶科式法籙號稱習熟至元乙
亥嗣主觀事師淵黙内¶修聲光外著一旦責當𢎞演主
張是者甚力貴族豪¶宗欲謝愆過而資𠖇福者藉師修
<pb:KR4d0464_WYG_040-9a>
静期於感通對越<md:KR4d0464_SBCK_040-6b>¶故召請者無虚日法契㑹合風動逺
邇學徒踵至信¶向者聿來迺光昭先業擴充增飾截然
一新御吏中¶丞西溪王公為述觀記稱師興縁𢎞教落
落自拔有¶壮夫不能及者又蒙掌教洞明真人與進授
之崇𤣥¶師號年踰六秩特構静室于焉棲息晨起理𤣥
務課¶學者畢焚香垂簾痛自滌除湛慮澄心審物理之
自¶然悟道體之不息燕處超然而虚室生白矣容齋總¶
尹夙承摩拊仰挹真風榜曰信齋紫山憲使勒銘於¶石
<pb:KR4d0464_WYG_040-9b>
表夫志道力行終始不渝之確其為名賢賞識如¶此師
之志行愈昭昭矣大徳戊戌壽六十有八乃營¶是室為
他日復真寧神之所道俗咸謂師山川炳靈¶道徳藉潤
振清風開後學纂懿流光方期福壽未涯<md:KR4d0464_SBCK_040-7a>¶何遽如許也
然人生而死猶晝之有夜寓形宇内同¶歸于盡此理之
必然也今師不為虚誕荒唐之說所¶惑能一生死外形
骸追蹤曠達以理自勝較夫烹鍊¶呼吸期于飛升不死
昧理亂常僥倖萬一者可謂賢¶也已年月日謹記
<pb:KR4d0464_WYG_040-10a>
　　　大都宛平縣京西鄉剏建太一集仙觀記¶
金源氏熙宗朝一悟真人蕭公以仙聖所授秘籙剏¶太
一教法於汲郡悼后命之驅逐鬼物愈療疾苦皆¶獲應
驗事蹟惝怳驚動當世一悟傳之重明大定間¶召住天
長觀嘗入禁中論道稱㫖寵賜甚渥三代虚¶寂師以道
價凝重一時泰和四年太極宫初建命師¶主焉其四代
東瀛子即祖房孫諱輔道師人品唆潔<md:KR4d0464_SBCK_040-7b>¶博學富才智士
論有山中宰相之目大元壬子歲¶應世祖皇帝潛邸之
<pb:KR4d0464_WYG_040-10b>
聘召對稱㫖上以有道¶之士特隆禮眷賜號中和仁靖
真人寳冠錦披副焉¶及登大位中和已仙去𤣥談粹宇
有不能忘者¶詔五代大師居壽至京師特建琳宇勅額
太一廣¶福萬壽宫命主秘祀其香火衣糧之給一出内
府逮¶今承化純一真人全祐繼奉祀事十載間以受業
者¶衆國之經費日廣堅辭廩料至于再三有司上議禱¶
祠重事供給所需不可闕也全祐撝謙之請亦不可¶違
也良田菓植𨽻大司農者量宜頒賜置為恒産遂¶賜順
<pb:KR4d0464_WYG_040-11a>
之坎上故營屯地四千餘畝復慮未臻豐贍元¶貞改號
歲七月哉生明之二日上御神徳殿平章<md:KR4d0464_SBCK_040-8a>¶政事領大司
農臣特格等言宛平縣京西鄊馮家里¶𨽻農司籍栗林
叢茂川谷間以株而計者約五千數¶若盡畀全祐庻㡬
資廣道廕永昭祀事制可全祐¶榮被恩賚乃自諗曰吾
道家者流清心繕性歸潔一¶身何以仰答恩私有廣開
福田朝香夕火祈天永命¶介求多祉而已明年丙申春
相栗林隙地重岡環抱¶主峰面其北下砦寒泉泓澄碧
<pb:KR4d0464_WYG_040-11b>
瀲平地衍沃可引灌¶溉既奠厥居中構正殿三楹像事
𤣥元九師祖師真¶官二堂位其左右前翼兩廡下至寮
舍厨庫莫不備¶具四周繚以石垣前啟𤣥門榜曰太乙
集仙觀工既訖¶乃以不肖猥同井閈且承事太師求文
諸石昭示來¶者若稽載籍如元魏之冦謙之李唐之司
馬子微皆<md:KR4d0464_SBCK_040-8b>¶以道術昭著顯蒙寵賚史臣屢書特書于以
見山林¶處士禆賛治化延昌鼎祚不以獨善為高時君
世主¶欽挹真風優加禮遇不以崇高為大千古而下光
<pb:KR4d0464_WYG_040-12a>
賁¶簡册今純一師操履貞固精嚴祭醮至蒙兩宫眷¶顧
而圖報之誠惟恐不及是觀之建特其餘事耳其¶感遇
之盛與前世同談而共美者矣是可書大徳元¶年九月
望日記¶
　　　隆福宫左都威衛府整暇堂記¶
元貞二載秋八月隆福宫左都威衛府起堂於肄塲¶中
央度宜面勢不侈不陋于以簡閱車徒角較技能¶秉號
令而觀威武焉既落成榜之曰整暇佐幕張浹¶盧愷奉
<pb:KR4d0464_WYG_040-12b>
威衛王公之命以記文來徵嘗聞公之選師<md:KR4d0464_SBCK_040-9a>¶率府繕修
戎政桓桓赳赳蔚有成算若夫營壘雲横¶耕屯繡錯儲
廩實而豐饋餉建警樓而謹朝昏歲時¶都試申明節制
旗斾精明鼓角清亮坐作進退又為¶餘事至于醫藥有
局更休以時宣暢恩威撫養士氣¶以之宿衛宫闈扈從
廵幸肅將斧鉞中外辨嚴其¶趨事赴功士卒緝睦優劣
得所自非老臣宿將謀畫¶素定視若無事者其能如是
乎可謂既整而且暇矣¶顧老生常談安能發越其梗槩
<pb:KR4d0464_WYG_040-13a>
然有文事者必資乎¶武備而武備者所以昭乎文徳也
僕雖耄尚能效一¶辭於尊俎間盖天下之事曰輕曰重
皆有體用明其¶體者必致于用又古之君子不足其已
至貴乎善推¶其所為以極經濟之美今公以重厚英偉
之姿膺爪<md:KR4d0464_SBCK_040-9b>¶牙委寄之任罄殫忠勤夷險一節智慮精深
有古良¶將之風砥礪廉隅挺士君子之操寓軍政于國
容廸¶師中之貞吉冝其特蒙眷倚有謀猷克壮曉暢軍¶
事之諭所謂明其體而得效用之實矣推而廣之兹¶惟
<pb:KR4d0464_WYG_040-13b>
其時霈洪恩而釐宿弊只在從容一言之頃俾内¶外諸
軍汰冗濫蘇彫瘵極精銳而伸鬱抑咸若兹軍¶之整暇
輔助文治固太平不拔之基億萬斯年實顒¶顒屬望是
則兹堂之構豈特整暇一軍而已哉雖晉¶楚名卿賢大
夫復出優游戎幕相事機而措時宜恐¶不易吾言矣使
榮禄大夫塔喇海資徳大夫中書右¶丞王慶瑞昭勇大
將軍阿爾巴哈其貳武徳將軍諤¶勒□廣威將軍董守敬
曰武徳將軍齊蘇特穆爾信武<md:KR4d0464_SBCK_040-10a>¶將軍張智榮實簽其事
<pb:KR4d0464_WYG_040-14a>
詳書其僚佐之姓名者見禆¶賔之勤謹興造而重事功
也大徳二載龍集戊戌謹¶記¶
　　　青巖山道院記¶
衛奠太行東麓山形迤𨓦白南運肘北閽其間峰巒¶歘
斷如巨靈初擘望之儼然而巉秀者蒼峪也循峪¶北鶩
越蒼山池山愈深愈雄峻可愛泉溜益清而駛望¶東北
行約十餘里抵青巖山足嵓壑尤美四顧皆崇¶山茂林
列峙環拱其東南有洞府軒豁層崕上寛廣¶丈許邃四
<pb:KR4d0464_WYG_040-14b>
五十歩中泉水洪澄深叵測春仲二日¶洞出光怪恍惚
泉水湧溢漂浮塵滓潨㵼山谷間者¶一晝夕歲以為信
俗呼曰水簾洞山藉之以清物資<md:KR4d0464_SBCK_040-10b>¶以潤清潤之氣不特
散而為烟霏翠靄鬰而為艮材¶靈藥銅鏐玉石之美必
有卓異幽隠之士炳山谿之¶英靈増景氣之勝槩如廣
施神志存隠卹隂生蒼烟¶唐甄濟隠居兹山至逺邇化
服分死完節不汚禄山¶近則四仙清修道行留頌委蛻
不謂之炳靈増勝可¶乎洞側道院即四仙棲道遺址
<pb:KR4d0464_WYG_040-15a>
山空人去石老雲荒¶獨一殿巋存至元三禩為全真學
者李志和始跧處¶石磕以修復為已任剷崖堙谷展拓
庵地除梗補罅¶夷為坦陸重構玉帝殿洎東西兩廡山
靈㑹聚仙亭¶下逮庖湢門屛以楹而計者三十數仍改
瘞四仙鎮¶府中統初元太一五代師居壽奉命投龍牒
玉簡¶(闕/)　之對以景昭貺厥後闔境旱暵郡長吏來禱
車<md:KR4d0464_SBCK_040-11a>¶甫旋軫甘澍滂霈逮志和修復增宏郡民於水觱沸¶
日少長畢集願伸曕禮迺盛為儲待人具醉飽而歸¶于
<pb:KR4d0464_WYG_040-15b>
是蒼峪勝蹟靈奕一方而游觀嬉樂亦復承平之¶舊府
僚豕韋國井君徳常嘉師勤瘁為主張資藉者甚¶力及
來京師復以興建記文來請余郡人也不敢託¶衰老辭
切嘗讀金華洞天記中土山林名勝不載于¶仙籍者尚
多惟蒼峪為天脊左戒奥區去郡里餘一¶牛鳴危峰叠
嶂環繞郛郭盤礴風烟秘藏靈異幽隠¶之士代不乏人
亦洞天不載之一也由志和擴而大¶之其名固亦佳矣
然以遺蹟考焉尚有未盡者今廣施¶有廟四僊紀行而
<pb:KR4d0464_WYG_040-16a>
甄公大節雖傳卓行于唐史發幽¶光于韓筆在山中故
事獨乏旌記子歸能屋而祀之<md:KR4d0464_SBCK_040-11b>¶俾後之游居者灼知景
慕審夫出處大義所在以之¶勉志節而礪薄俗則子與
志和名跡附麗前賢共兹¶山而傳無窮矣井君曰唯大
徳龍集已亥上已日謹記¶
　　　創建伊洛五賢祠堂記¶
大徳丁酉春洛陽薛君友諒即邵氏安樂窩故址起¶祠
屋中設康節迂叟明道伊川横渠肖像庸致歲時¶香火
<pb:KR4d0464_WYG_040-16b>
之奉榜曰伊洛五賢祠神嵩清洛光動户庭明¶年秋來
京師屬不肖為之記迺告之曰二帝三王修¶已治人之
道待孔孟而後明立極垂憲貽則無窮不¶幸厄于秦雜
于漢歴六朝隋唐雖有名公碩士間作¶迭出其器量足
以恢𢎞至道闢除異端奈智識不能¶盡窺聖賢要奥擇
焉不精語焉不詳又局夫章句文<md:KR4d0464_SBCK_040-12a>¶辭之末亂以功利禍
福之說故學者汗漫支離莫知¶統紀時則有衛道之士
而無傳道之儒陵遲至于五¶季其斵喪可謂極矣伊洛
<pb:KR4d0464_WYG_040-17a>
諸公奮起百世綰持道樞¶探窮淵源克紹絶學内有以
究聖賢規模之大外有¶以備踐履節目之詳故孔孟之
教復明斯文得歸于¶正後學知所適從盖二百年於兹
矣然科舉利禄之¶習既乆遽未丕變以極夫功用之至
伏遇我¶世祖文武皇帝資挺上聖運啓休明崇尚儒術
尊禮¶賢俊于是許竇王姚諸公宗伊洛學陳說孔孟立
極¶垂憲之教以致二帝三王所以修已治人要道盖已¶
收明徳新民殊效于中統至元之際今内而賛助經¶綸
<pb:KR4d0464_WYG_040-17b>
外而佐理政化多前日執簡傳經之士推原本自<md:KR4d0464_SBCK_040-12b>¶則伊
洛諸賢發明維持之功不為鮮矣雖配享學宫¶天下通
祀可也况二程世家河南康節迂叟横渠聿¶來胥宇相
從至數十年之乆聚精㑹神推明訂正莫¶非修齊治平
之方性命道徳之理至于談笑游衍亦¶皆格物致知之
餘篤志力行清修苦節専以移風易¶俗勉勵學者為主
今讀遺書按故迹其英邁純粹氣¶象尚可髣髴復廟而
貎之俾向之景仰高風者足以¶致其誠懇今而後瞻拜
<pb:KR4d0464_WYG_040-18a>
清光者可以感其善心尚何¶俟贅蕪陋於其間哉敢以
不敏辭友諒曰昔潮人修¶韓文公廟東坡有碑南雄三
先生祠晦菴作記謹¶著歲月以示來者不為無例曰若
扳援昔賢則不肖年¶廹衰老懶於筆研乂瞠乎其後惟
友諒先世為洛中<md:KR4d0464_SBCK_040-13a>¶名士其讀書慎行名簉仕版可謂不
墜箕裘矣前任¶常徳府推復九賢祠今又創茲宇庻㡬
有志于修已¶治人者非特邀取美名而已也是不可不
書大徳戊¶戌歲冬十二月臘日記
<pb:KR4d0464_WYG_040-18b>
　　　汴梁路城隍廟記¶
汴梁之廟事城隍神其來尚矣壬辰兵後廢撤不存¶河
南路兵馬都總管劉侯福大懼無以妥靈揭䖍曰¶事神
治人守吏職也可偏廢乎於是相新昌里爽塏¶地西南
二方界以通衢劉侯私第鄰其東北則抵居¶民萬氏廣
袤餘七畝繚以重垣中起正殿像設有儼¶前敞臺門扃
門嚴肅左右則環齊構室敦請女冠孟¶景禮向妙順朱
妙明輩相與住持夤奉香火景禮四<md:KR4d0464_SBCK_040-13b>¶元宗獻之女童丱
<pb:KR4d0464_WYG_040-19a>
入道以彤管之懿資膺黄冠之妙¶選享年八十有五無
疾而逝妙順亦出名家探賾𤣥¶理解屬文辭與孟同年
仙去景禮臨終貽屬妙明曰¶汝等祗嚴修潔益守廟祊
無負劉侯付託妙明唯曰¶敢不敬承誨音歲甲辰劉侯
命侍人周氏韓氏披戴¶禮棲雲王真人為師訓周曰妙
元韓曰妙温與妙明¶為徒侣所需衣糧皆出劉侯資給
妙温妙明俱壽臻¶期頥相繼蟬蛻既而劉侯第四子保
定路總尹某卒¶夫人圖克坦氏痛伉儷之中睽感榮華之
<pb:KR4d0464_WYG_040-19b>
易歇聿來棲¶跡法號妙真道俗咨嘆祠宇為増重焉妙
元洎妙真¶罄刮粧奩資藉刻苦撙節遂重修正殿臺門
創建獻¶廡子孫司及道衆寮舍齋厨輪奐一新蒙洞明
真人<md:KR4d0464_SBCK_040-14a>¶稱賞加妙元以純真素徳散人之號今年登七秩¶
日誦五千𤣥言為課朝夕焚頌祝聖人壽願天下安¶鶴
髪童顔精健不少衰復慮興建本末不能昭晰于¶後走
書幣求記于秋澗翁予宦遊大梁者屢矣¶京師故國遺
跡亦嘗周覽今雖衰老忍無一言載明其間¶謹按祀典
<pb:KR4d0464_WYG_040-20a>
陽氣升而天神降地氣肅而神鬼出自邦¶國而達于臣
庻家祭秩切近者社稷五祀而已城隍初¶¶未載也世說
秦功臣馮尚見夢於漢高帝曰奉天¶帝命與王知領城
隍隂事雖惝怳不可致詰然自漢¶訖今遂為天下通祀
社與丘祀雖有常尊當時用事¶莫城隍若也况汴梁為
六代都㑹四方輳集城池盤¶礴衢陌交通人物號稱繁
夥精英粹集晝夜開闔<md:KR4d0464_SBCK_040-14b>¶死生變化幽明兩間其有神為
之主司也審矣夫城¶隍地道也古人求神各以其類今
<pb:KR4d0464_WYG_040-20b>
俾女冠主其祀事¶宜矣傳曰西子蒙不潔則人皆掩鼻
而過之雖有惡¶人齋戒沐浴可以事上帝言誠潔可以
感通神明也¶如景禮妙元妙明妙真等咸出于詩禮名
家薰膏鼎¶族清修道行敬恭神祗致廟貎完固闔郡瞻
仰雖其¶誠篤致然亦由神明有以護者哉而推源本自
不¶能㤀經始之勤是可書大徳三年十二月吉日記¶
　　　真常觀記¶
大都南城故宜中里真常觀為全真學者重𤣥子樊¶君
<pb:KR4d0464_WYG_040-21a>
所建也惟全真教倡于重陽王尊師道行於丘仙¶翁逮
真常李公體含妙用動應𤣥機通明中正價重<md:KR4d0464_SBCK_040-15a>¶一時可
謂成全光大矣重𤣥子自童丱受業天資爽¶朗嶄然已
露頭角由是日獲承侍聴其諄誨仰其高¶風神致灑然
春融蟬蛻與之俱化𤣥覽之暇詩章篆𨽻¶亦時習之既
壯辭達體要與事物接無所凝滯衆以不¶凣許之真常
師嗣主法席委掌資用出納明㑹計當已¶無私焉師為
稱賞曰財賄衆所貪得今逺疑怨不為¶行妨吾將大有
<pb:KR4d0464_WYG_040-21b>
以畀之時朝家欽挹真風所在宫¶觀相望如林都㑹地
獨闕焚頌之所乃選充道録俾¶張皇敖基供奉闕庭雖
越在風沙數千里外慨然¶命駕曾無難色至則潔已應
物通變無方致宗風𢎞¶演王公貴人為之尊禮主張蒙
中宫賜錦衣金冠¶俾降御香於燕都師真紀堂殊光顯
也庚戌間真<md:KR4d0464_SBCK_040-15b>¶常真人洎十八大師光膺寳冠雲帔下至
四方名徳¶亦獲紫衣師號之寵改觀為宫周旋之力為
多繼奉¶實哷質蕃教主提㸃彰徳路道教事逮誠明真
<pb:KR4d0464_WYG_040-22a>
人嗣¶教念其耆識殊顧念也晚節退休與時消息至元
二¶十二載易張侯故第為幽棲所榜曰真常觀示不忘¶
本也崇堂為殿下至齋厨庫厩修治完整復置蔬圃¶一
區負郭田二百畝資給道衆乃洒掃涓潔廣植花¶木使
境趣清深日端儼丈室炷香撫琴客至問何為¶曰吾方
凝神坐忘與造物者遊凢往來者皆一時名¶公李敬齋
趙虎巖與翰林王慎獨左轄姚雪齋鹿菴¶王承㫖少傳
實公翼國王公愛其風度才識締交方外¶太史公曰觀
<pb:KR4d0464_WYG_040-22b>
友知人亶其然乎元貞元祀某月某<md:KR4d0464_SBCK_040-16a>¶日師晨興召門弟
子齊道亨劉道安付以後事怡然¶而逝閱世四百五十
六甲子凝神于五華山僊塋道¶亨純直有持守祗承遺
緒朝夕惴惴增飾固執惟恐¶失墜掌教𤣥逸真人與其
進署宗門提㸃加沖𤣥師¶號一日介劉道録文甫請述
觀記予僚契雷若齋與師¶昔同鄉校夤縁有一日之雅
且重劉請勉為件右切¶有所感乃為之說曰二氣氤氲
五行儲精長材秀民¶無世無之第學以致其道行以效其
<pb:KR4d0464_WYG_040-23a>
用功成名遂者¶㡬何人斯當金季俶擾綱常文物蕩無
孑遺其時設¶教者獨全真家士之慕高逺欲脫世網者
舍是將安¶往乎嘗究其說不過絶利欲而篤勞苦推有
餘而貴¶不争要歸清浄無為而已如重𤣥子扶翊道紀
宗覈<md:KR4d0464_SBCK_040-16b>¶𤣥務公材吏用藹然見于脫穎游刄之外其妙固
翩¶翩而獨征託遺響于高風者矣然推本原自信其良¶
知良能耿耿有不可掩焉者不謂之長材秀民可乎¶向
使率性以明當然之理務學以廣通變之方列周¶行握
<pb:KR4d0464_WYG_040-23b>
要樞以投功名之㑹樹立巉然恐不如是而止¶之也撫
卷懐人為一慨惜師諱志應字順甫出平陽汾¶西宦族
自稱重𤣥子法號淵静通虚大師廣陽之真¶常麗澤之
靈郁皆别館也仍為門人作望思歸來之¶篇其辭曰瓊
芝峨冠兮青霞襞裳逺引高蹈兮與道¶翺翔至人出世
兮化現無方驂駕鶴馭兮力振𤣥綱¶仙遊有恨兮門人
涕滂蓬萊東望兮雲海茫茫松桂¶輪囷兮鬰鬰其芳偃
息有室兮燕處有堂仙標彷彿<md:KR4d0464_SBCK_040-17a>¶兮誨音琅琅師今不見
<pb:KR4d0464_WYG_040-24a>
兮莫知我傷宗風通暢兮汨¶流有光神遊故山兮隂儲
吉祥倒景遺照兮土苴是¶揚庻㡬華表兮歸來之章¶
　　　故翰林學士紫山胡公祠堂記¶
紫山胡公捐館之三載彰徳監尹托里巴哈暨亷訪¶使
旺律與郡士民詢謀僉同乃像公於治城西郭别¶墅之
讀易堂于以揭䖍妥靈致歲時香火之奠諗不¶肖交款
知平生詳請書其事于石酌量契義不敢以¶衰耄辭夫
士有生無聞于時潛徳幽光發越于後盖¶行義立言曠
<pb:KR4d0464_WYG_040-24b>
世而相感也亦有富貴薰天振耀逺邇¶卒然傾謝磨㓕
無紀豈徳薄用淺無可稱述而然耶¶若夫其生也為人
所敬慕其殁也致人所懐思至衡<md:KR4d0464_SBCK_040-17b>¶于志慮見于羮墻非
人品峻絶事業顯著盛徳至善¶感格人心悅而誠服有
不可忘者安能如是哉紫山¶固名士才大夫佐理於朝
讜言直論不屈權貴作牧¶名藩吏畏民愛治行為諸郡
最擢任風憲擊奸發伏¶褰衣具曕有風動百城之目其
臺閣之清規幕府之¶公論固在也曰幷汾曰齊魯遺愛
<pb:KR4d0464_WYG_040-25a>
善政亦不忘也而¶於鄉郡未嘗臨莅今像而祀之余初
甚疑旣而得其¶說焉金季喪亂士失所業先輩諸公絶
無僅有後生¶晚學既無進望又不知適從或泥古溺偏
不善變化¶或曲學小材初非適用故舉世皆曰儒者執
一而不¶通迂闊而寡要於是士風大沮惟公起諸生秉
雄剛¶之俊徳負超卓之竒才慨然特逹力振頺風志大
學<md:KR4d0464_SBCK_040-18a>¶致實用談笑議論揮斥流俗文章氣節振蕩一時其¶
見諸容度事業者皆仁義道徳之餘剛明正大終始¶一
<pb:KR4d0464_WYG_040-25b>
節追配昔賢矯革時弊故天下翕然想間風采皆¶曰紫
山學備四科望高一世真豪傑之士争先覩為¶快况二
侯與郡士民執經傳道質疑請益或親炙而¶為矜式者
哉沒而配社尸而祝之援例祀典其誰曰¶不然若以匹
夫而作百世師一言而為天下法論之¶振衰激懦屹砥
柱之孤標回狂瀾於既倒清風之所¶激徳澤之所及霑
丐後學多矣是則繫斯文之盛衰¶與士風之輕重非相
人所得顓而私也雖然一侯出¶貴族世胄樂道而自忘
<pb:KR4d0464_WYG_040-26a>
其勢尊賢而能知所宗昔鄒¶孟氏譏列國諸侯不能尊
賢迺曰貴貴尊賢其義一<md:KR4d0464_SBCK_040-18b>¶也垂訓深矣後世之監牧實
古諸侯今二侯取法聖¶賢於千載之後行古昔所不能
行其賢於人也逺矣¶豈止如是而已後之讀斯文者將
有所興感而取法¶焉公諱祗遹字紹聞自號紫山磁之
武安人由中書¶郎官歴河東山東按察使濟寧總管仕
至翰林學士¶大中大夫大徳五年歲次辛丑清明前一
日記
<pb:KR4d0464_WYG_040-26b>
　　　胙城縣廟學記¶
國之將興必有世徳之臣儷景風雲戡定屯難賛敷¶文
徳共致太平故孔子曰如有王者作必世而後仁¶鄒孟
氏亦云所謂故國者有世臣之謂也信哉言乎¶惟胙邑
金末城冝村渡行河平軍事以扞禦兵衝既¶而國朝帥
臣薩竒蘇巴哈監總五路兵蹙蹂餘燼攻<md:KR4d0464_SBCK_040-19a>¶而㧞焉駐軍
守據廹金主東走睢陽斫營夜閧竟殁¶死城下先是公
父綽爾圖嚕卜以萬夫長將選鋒圍¶困大名中流矢而
<pb:KR4d0464_WYG_040-27a>
卒迨金亡朝廷追録載世忠蓋¶賜夫人楊氏世封户於
胙孫布哷齊實嗣其後雖州¶遷而縣其故家遺風餘俗
固在也當金末危急草創¶際俎豆之事有不遑及國朝
甲午歲漕使宗亨肇¶建禮殿三巨筵壮麗翬飛為諸路
冠後三十五歲尹¶劉庭撤而新之復起明新堂於後其
正門賢廡尚闕¶學舍生徒初不論也迨元貞改號冬嗣
侯布哷齊擢¶任本道亷訪使路出于胙首謁廟宫覩其
如是曰欽¶惟詔條責實在我乃敦諭尹張孔鑄以興修
<pb:KR4d0464_WYG_040-27b>
為任¶尹承命經營有方趣使惟謹首建神閣擇師立學
縣<md:KR4d0464_SBCK_040-19b>¶中子弟來受業者日衆侯乃出所藏經史數千卷資¶
藉講誦尹復闢良田五頃造祭器百餘事供給二丁¶釋
菜諸生廩料之費兩廡方締構而及𤓰代後尹李¶君卒
成其役仍繪七十子諸大儒肖像于壁胙之廟¶學五十
年間狼籍蕭條始克完具人知敬仰俗興禮¶讓仰副朝
廷崇尚之意皆由賢侯一言勉勵之誠¶所謂王者必世
而後仁世徳之臣戡定屯難賛成太¶平者於斯可見矣
<pb:KR4d0464_WYG_040-28a>
侯今由内臺侍御史進拜行臺中¶執法將南過鄉國請
書其事于石乃為說以告之曰¶惟孔子之教推明至理
敦叙彛倫裁成輔相之道修¶齊治平之方本末具備細
大不捐垂憲立極萬古不¶易孔子明其道而無其位空
言無所施後世帝王必<md:KR4d0464_SBCK_040-20a>¶需崇尚卿相守令所當奉行雖
無禍福之怵誘而從¶違之間有真禍福存焉固非利害
之牽率得失之際¶實有利害係焉惟其費不可闕乃修
而明之審夫切¶而不可緩故勉而勵焉惟侯出貴種世
<pb:KR4d0464_WYG_040-28b>
胄敦說詩書¶好尚禮義内剛明而外文雅審事宜而達
從政立身¶揚名已收功于踐履今復以徳施之鄉邑可
謂善推¶其所為矣然君子不安于小知而期于大受况
天下¶之事惟宰相臺諌得言得行擴而充之正在今日
昔¶武元衡修治㕔壁栁子作記孔道輔以直道進用宋¶
史有傳侯姑欲我記胙邑廟學而已耶易曰苟非其¶人
道不虚行又禮云人存政舉誠能繩武賛文光昭¶先業
克盍世臣之義由一邑以達之天下則道被均𢎞<md:KR4d0464_SBCK_040-20b>¶俾秉
<pb:KR4d0464_WYG_040-29a>
事樞矣僕雖耄將執筆以俟焉大徳庚子歲仲¶冬既望
謹記¶
　　　宜逺樓記¶
奉聖甄君居敬粤自父祖謹身節用保守恒業以篤¶實
稱鄉里居敬尚文雅喜交遊襟韻洒落義氣所在¶略無
凝滯始來居燕都城善心計而擁高貲者甚夥¶門廬服
玩例尚修潔居敬一旦以僑寓簉迹其間不¶肯碌碌出
人後於所栖息起構小樓華而不侈高而¶不危雖處市
<pb:KR4d0464_WYG_040-29b>
㕓□闠之間頓出車馬雜喧之境于以¶合集朋簪暢適
幽懐請名于予乃取六一居士天寒¶山色之句扁之曰
宜逺詢義何居復語之曰樓之為¶用便爽塏而向高明
必占據形勢之雄坐得溪山之<md:KR4d0464_SBCK_040-21a>¶勝予嘗登斯樓憑欄四
顧金城千雉青山三面環繞¶拱峙嵐光翠色令人顧挹
不暇朝暮隂晴變態百出¶或横脩眉於天宇或出寸碧
於雲間雖呈妍貢竒於¶百里之外不煩蠟吾之屐拄彼
之笏雙目以之増明¶詩脾為之借潤矣其於幽逺不亦
<pb:KR4d0464_WYG_040-30a>
冝乎此特形於外¶者如是其係於内者又有大扵是者
焉甄氏先世既¶以篤實稱其積累之厚藴蓄之深逮居
敬而後發之¶今既崇基構而勤丹雘矣復能傳訓子孫
俾為學止¶善奉承罔替則締構鞏固傳示永逺亦以宜矣
傳稱¶衛公子荆善居室始有曰苟合矣富有曰苟美矣
又¶君子創立基業必垂緒於後其是之謂與居敬跽而¶
謝曰有是哉問一知二皆僕所未聞也請書其詞庸<md:KR4d0464_SBCK_040-21b>¶為
警戒又何俟燕雀之賀成請善禱於張老也大徳¶辛丑
<pb:KR4d0464_WYG_040-30b>
歲十一月廿一日秋澗老人記¶
　　　移忠堂記¶
王全州之子亢宗敏愿通粹有麟趾雅厚今為魏府¶别
駕一日拱而言曰維先祖驃騎府君起隴畝際風¶雲奮
從戎列收河朔於百戰之餘以至出建大斾入¶貳行臺
槖兜棨㦸總制魏師者四十餘年惟是一二¶堂廬皆平
昔所晏息諸孫無所肖佀承藉徳蔭乃今¶有光永言追
思於維則尚未也幸憲使惠顧念其貽¶孫之謀燕翼之
<pb:KR4d0464_WYG_040-31a>
厚為題扁以示來者俾子孫銜訓嗣¶服蔚為矜式敢再
拜以請余仰而嘆俯而思曰有是¶哉何其孝之純也夫
人之行莫大於孝孝莫大于顯<md:KR4d0464_SBCK_040-22a>¶親顯親莫大於立身楊
名立身揚名莫重於忠述事¶盖一致二極臣子之忠孝
也傳不云乎教之孝所以¶求其忠也鳴呼忠之為用至
矣故居家則盡心於親¶進官則竭力於上與友交而言
信為人謀而盡誠莅¶政則有恪戰陳則有勇其見諸日
用間者能是一本¶夫愛之深孝之極也舍是將何所取
<pb:KR4d0464_WYG_040-31b>
則焉吾已見汝¶乃祖府君持心二極屬搶攘之際奮勇
畧為先迨分¶定之後篤忠義為本其竒勲茂績紀太常
而勒景鐘¶者可謂立身揚名之道昭矣汝父嘉議君復
能篤繼¶忠貞勤勞王事其振肅臺憲拊循殊方冠冕於¶
天朝也行有日矣豈非由孝而忠自忠而有立耶¶将有
煒前光濟厥美者責不在吾子乎故題之曰移<md:KR4d0464_SBCK_040-22b>¶忠盖取
孝於親則可以移其忠於君之義也若夫親安而¶氣愉
家理而官治友信而謀成吾子行焉綽有餘裕¶尤當勉
<pb:KR4d0464_WYG_040-32a>
其所已行而進其所未至俾親顯而名益揚¶身立而道
愈彰蔓為百世無窮之傳可也異時有登¶斯堂讀斯文
慕樂昌之風而興起者將見為是堂一¶致二極之本又
何啻王氏之類也哉於是乎書¶
　　　遊東山記¶
至元辛已歲春三月余按部黎陽膏澍連朝明日夏¶孟
丙寅朔天宇開霽大伾堆阜景風明澹畫如也拉¶友人
宋褀洎諸屬吏囊筆載酒來遊兹山遂自西南¶騎而陟
<pb:KR4d0464_WYG_040-32b>
阻抵岳祠下既祝香歩上中層至鴻濛亭址¶讀刺史邊
元勲亭記文甚竒麗稍北至中項項勢夷<md:KR4d0464_SBCK_040-23a>¶衍即李魏公
中帳盖伾之絶巔也山形再成峻層石¶壇稍東北行不
百歩隂崕﨑嶇扶掖而下憩龍竇巔¶上少焉降觀西陽
明洞記開元間山人李真題名筆¶勢飄逸有焦山鶴銘
風格其西龍崕方廣天然而龕¶上竅極大盤旋如螺殻
然邃頂而去窅不知其㡬何¶也意者山澤通氣此正大
伾口鼻唅呀吐納之所非¶有異也宣和以侯爵錫之不
<pb:KR4d0464_WYG_040-33a>
㡬於妄濫乎盤礴乆之¶下山適靈昌諸君繼至尋前盟
也相與稽首彌勒尊¶像其鐫志本末以寺石考之為高
齊所造無疑左右¶磨崕題識甚多得魯元翰張浮休賦
詠各一周覽既¶已與客聨鏕東行踰大河故瀆入牽城
登紫金山觀¶仙人拖裙石石水蒼色苔昏雨流雯華漬
裂誠若<md:KR4d0464_SBCK_040-23b>¶&KR0008;積状者其面有元豐政和題記黔刻㡬满皆
竒筆也¶遂探白金泉瞰玉女洞口旁勒建安人徐閎中
泉眼¶銘雨蘚糢糊略辨首尾於是濟巔㑹勝主人取軟
<pb:KR4d0464_WYG_040-33b>
脚例¶開罇連酌觴咏纔交幽懐共暢不知山蹊之迂登
頓¶之勞也既而寒日下悲風來遥經北麓穿蒼城按觀
隋¶唐廩制未刻入自北門讌羣賔於清白堂酒數行張¶
鄭諸君舉觴屬予曰今日之遊樂且有融盍簪而來¶似
非偶然第遷變以來三山濯濯等為丘垤其能極¶宣城
之賞當子長之遊乎然山以賢稱境縁人勝如¶赤壁㫁
岸也蘇子再賦而秀發江山峴首瘴嶺也羊¶公一登而
名垂宇宙况兹山也名載夏書功存禹跡¶闗河大地形
<pb:KR4d0464_WYG_040-34a>
勢依然斯行也垂槖偕來秵載而去幸<md:KR4d0464_SBCK_040-24a>¶吾子華之歸為
兩郡光且紀蒼烟寂寞之㑹仍得簉¶名其間為他年林
下故事非偶然者不爾甘逋客迴¶俗駕㡬何不為疊嶂
攅譏山靈見謝也耶¶
　　　唐建昌陵石麟記¶
唐昭慶陵在新隆平縣南十有三里使相鄉王尹里¶其
石儀一十八事儼然具在内二石麟身首蹄鬛一¶與馬
同第題顛有觡突出肉葳蕤其端所謂示其武¶而不用
<pb:KR4d0464_WYG_040-34b>
者也兩膊雲艷光拂鬃鬛尾上揭類牛而短¶雖雨蘚模
糊雯華剥裂而制度精絶可愛傳曰麟四¶靈之瑞麕身
牛尾一角五采色備王者至仁則被應¶而出又云視明
禮修則至今刻像列諸陵闕豈顯夫¶祖宗生有至徳没
備盛飾以表其仁厚故耶既而入<md:KR4d0464_SBCK_040-24b>¶東南招提讀開元十
三年縣尉楊晉所撰碑頌盖知¶為唐皇祖宣簡公懿王
陵墓也儀鳯元年髙宗追謚尊¶號宣簡曰宣皇帝陵曰
建昌懿王曰光皇帝陵曰延¶光仍配守衛者三千人勅
<pb:KR4d0464_WYG_040-35a>
象成令專知檢校州刺史¶歲别一廵其石儀之制固當
追尊崇建歲作也寺即¶總章間立額曰光業由是而觀
其夤奉之嚴守衛之¶盛累聖明禋之禮郊歌時薦之儀
固云極矣今陵園¶湮滅無復所見有荒烟野田而已嗚
呼盛極則隨衰¶藏侈則厚發此必然理也上世葬之中
野不封不樹¶何摸金暴骼之有文質中判古不能復然
則何為而¶可漢之灞陵其中制乎至元十九年壬午歲
夏六月¶十九日秋澗王惲記<md:KR4d0464_SBCK_040-25a>¶
<pb:KR4d0464_WYG_040-35b>
　　　汛海小録¶
日本盖倭之别種惡其名不雅乃改今號其國在洋¶海
之東所屬州六十有八居近日出故曰日本國王¶一姓
宋雍熙初已傳六十四世中多女主今所立某氏¶云大
元至元九年上遣秘監趙良弼通好其國次¶對馬島拒
而不納十七年已夘冬十一月我師東伐¶明年夏四月
次合浦縣西岸入海東行約二百里過¶拒濟島又千三
三里至吐刺忽苫倭俗呼島為苫又二¶千七里抵對馬
<pb:KR4d0464_WYG_040-36a>
島又六百里踰一岐島又四百里入容甫口西又¶二百
七十里至三神山其山峻削峰環繞海心望¶之鬰然為
碧芙蓉也上無雜木惟梅竹靈藥松檜杪¶羅等樹其俗
多徐姓者自云皆君房之後(君房徐/福字)海<md:KR4d0464_SBCK_040-25b>¶中諸嶼此㝡秀
麗方廣十洲記所謂海東北岸扶桑¶蓬丘瀛州周方千
里者也又說洋中之物莫鉅于魚¶其背鬛矗然山立彌
亘不盡所經海波兩坼不合者¶數日又東行二百里艤
志賀島下與日本兵遇彼大¶勢結陣不動旋出千人逆
<pb:KR4d0464_WYG_040-36b>
戰數十合者凢兩月我師¶既㨗轉戰而前呼聲勇氣海
山震荡所殺獲十餘萬¶人擒太宰滕原少卿弟宗資盖
全宋時朝獻僧奝然¶後也兵仗有弓刀甲而無戈矛騎
兵結束殊精甲往¶往以黄金為之絡珠琲者甚衆刀製
長極犀銳洞物¶而過但弓以木為之矢雖長不能逺人
則勇敢視死¶不畏自志賀東岸前去太宰府三百里㨗
則一舍而¶近自此皆陸地無事舟楫若大兵長驅足成
破竹之<md:KR4d0464_SBCK_040-26a>¶舉惜哉志賀西岸不百里有島曰毗蘭俗呼為
<pb:KR4d0464_WYG_040-37a>
髑髏¶即我大軍連泊遇風處也時大小船艦多為波浪
揃觸而碎¶惟勾麗船堅得全遂班師西還是年八月五
日也往返¶几十月省大帥實都副察呼次李都帥牢山
次宋降¶將范殿帥文虎總二十三南一十三隋唐以來
出師¶之盛未之見也¶
　
　
　
<pb:KR4d0464_WYG_040-37b>
　
　
　
　
　
　
　
　秋澗集卷四十<md:KR4d0464_SBCK_040-26b>¶<md:KR4d0464_SBCK_041-1a>¶
<pb:KR4d0464_WYG_041-1a>
欽定四庫全書
　秋澗集卷
