# -*- mode: mandoku-view -*-
#+TITLE: 秋澗集
#+DATE: 2015-09-23 10:26:02
#+PROPERTY: JUAN 1


集卷一¶
　　　　　　　　　　　　　　元　王惲　撰
　　頌¶
　　　中統神武頌(并序/)¶
　維二年春王正月逆璮悖負天恩扞我大刑裒¶奸株
　頑嘯兇東土於是命将致討天戈一麾不五¶月而克
　清大憝兹盖¶皇帝陛下寅奉天心布昭神武睿智足臨
<pb:KR4d0464_WYG_001-1b>
　有征無戰¶故也昔肅宗中興唐室而元結獻頌用歌
　大業¶垂示無極臣惲忝屬太史親覩盛事頌聲不作¶
　咎将曷歸敢綴緝所聞謹撰中統神武頌一首¶凡千
　有一百二十四字雖辭理未應庶㡬神武¶仁聖之徳
　鏗鍧炳燿播宣金石振一代之徽烈<md:KR4d0464_SBCK_001-1b>¶也萬冀微誠仰
　蒙天聽臣惲惶懼昧死拜手稽¶首而獻頌曰¶
皇帝踐阼粤維三年萬靈清蹕廼狩于燕曰寒而寒¶曰
燠而燠百度修明朝廷清肅東截海表西亘庸濮¶悉臣
<pb:KR4d0464_WYG_001-2a>
悉貢罔不率服時維逆璮禍心久纒再世鴟張¶顓征擅
權奄殿全齊厲階泗漣煮鹽涸海剷銅夷山¶地夥物衆
蘖芽其間懵恃奸嚚海波可田背脅疽根¶怒而自鞭時
徼邉功外示忠惓警我宋急騎通甘泉¶帝以徳御聽之
誠然再命不庭穢彰溥天浪駭鯨奔¶擬騰百川投袂東
來盜我西偏天意有在聚而殲旃¶皇帝神武不震不愆
燎我神鼎烹此小鮮命将興師¶策出萬全方叔召虎爪
牙利宣爰命<md:KR4d0464_SBCK_001-2a>¶宗王相臣是丞顓彼封拜虎符發兵赫赫
<pb:KR4d0464_WYG_001-2b>
禁旅犀甲¶熊旌相臣曰璧維周之禎氣盖一世徐方震
驚¶皇帝曰嘻殱厥渠魁脅從罔懲既誓我師鋭莫與争¶
賊謂我怯蠆蜂來乗一戰而退曠懐自矜誰以有待¶孤
城自嬰¶皇帝曰嘻璮不時下我民是恫武略神機運之
淵衷¶相與謀謨丞相天澤乃拜稽首賊出下籌狶突于
苙¶不死何求繚以巨堙畢克于秋¶帝曰元老壮哉謀猷
其往視師代予以休馬首既東¶零雨其濛精彩一變氣
吐而虹萬杵一動月暈而墉¶山㫁外援水防内通髙壘
<pb:KR4d0464_WYG_001-3a>
深溝俟其自斃日壓賊營¶雲頽死氣賊勢既窘魄褫心
悸鼠㧞其牙獸奔厥角<md:KR4d0464_SBCK_001-2b>¶斧偃螳濳鋒推蝟縮七月壬戌
環陴内訌賊伺我隙¶悉甲来攻萬死幸脱突我梯衝相
史相趙出竒無窮¶既敗而壁衆猶嘯凶迨其癸酉有星
蓬蓬騞若矢石¶妖聲堕空因之出降羣兇率同彼狡狂
卒不知所圖¶銜窶鼠竄自投于湖宛轉不死可知其愚
童子執戈¶縛之以趨比梟逆首磔裂其軀并取同惡牽
攣就誅¶林林部曲面縛俟死¶皇帝曰噫皆朕赤子若蠢
<pb:KR4d0464_WYG_001-3b>
何知一從先㫖解甲投戈¶縱歸田里東際海壖西逾膠
濟殺氣一空歡聲四起¶既定厯城東趣廣固比傅城下
降幡内豎凡厥士女¶無或畏懼取彼逆屬取其府庫市
肆農耕按堵如故¶纍纍婦妾婉婉弱齡三木囊頭来獻
闕庭既令市朝<md:KR4d0464_SBCK_001-3a>¶咸即厥刑盡頒所獲大犒将旅稛載驩
呼各歸禁伍¶勞我元臣其安爾所視我民政衮闕則補
肆赦東方¶皇恩斯溥録我陣歿䘏我孤苦舊染惟新各
安爾土¶皇帝曰噫&KR0725;&KR0725;厯城横燎兇&KR0008;干戈所厯復其
<pb:KR4d0464_WYG_001-4a>
租歛¶恵賜榖帛拯其昏墊陰伏陽開乾旋坤奠海岱重
清¶一出聖筭奄奄北風讋而逺竄威憺蠻陬東夷来獻¶
盖代稱觴萬口交慶再拜稽首¶皇帝神聖天錫勇智萬
邦以正億萬斯年受天明命¶皇帝孝友敦序九族有爵
有土煌煌車服終嵗燕賜¶克諧克睦帯礪山河與天齊
福¶皇帝睿哲别白忠直天賚虎臣左輔右弼孰敢予侮¶
為天立極<md:KR4d0464_SBCK_001-3b>¶皇帝聖慈約法好生奚取八辟三章更輕大
獄之起¶寜失不經如璮之誅萬死何容罪止一族餘無
<pb:KR4d0464_WYG_001-4b>
所從¶漢制黨錮唐興羅織濫及無辜慘莫之惕天地大
徳¶曰生曰植致討已來帷天是則吾皇之心堯仁舜徳¶
海宇熙熙春臺夀域羣臣歸美度越前古唐平淮西¶漢
滅呉楚以今方之其烈斯鉅規規孝景計誅臣錯¶岌岌
憲宗皇咨于度兵纒四載吳縳于愬惟此齊功¶五月而
成斷以睿筭畀之戎衡¶皇帝執謙弗居弗處¶宗廟之靈
将士之助敢告成功于考于祖祀事載(闕/)¶牲牢鐘虡樹羽
崇牙應田縣鼔肅雝和鳴¶先祖是聽神靈曰都嗣皇之
<pb:KR4d0464_WYG_001-5a>
英持盈之徳守成之能<md:KR4d0464_SBCK_001-4a>¶保我丕祚萬福是膺夀等南山
不騫不崩小臣眷眷¶職司述稱屬辭比事獻芹之誠親
覩盛事拭目太平¶淵嘿無言咎将孰勝冐昧狂斐觸犯
雷霆敢摭輿議¶用垂頌聲¶
　　賦¶
　　　蛾眉硯賦(并序/)¶
　余家所役二硯研磨有年殆與瓦礫不異¶書生作計
　朝夕筆研間所用若是欲善其¶事而不能也宜矣乙
<pb:KR4d0464_WYG_001-5b>
　卯春偶得是硯於販¶夫之手質名于譜盖歙石蛾眉
　之種也噫¶豈天誘愚衷将為文字之祥邪抑亦有數¶
　自王氏而發潛徳之光耶遂筆而賦焉其<md:KR4d0464_SBCK_001-4b>¶辭曰¶
嘿齋主人行年廿有九日從事于翰墨将逰心于道¶囿
家畜二硯形模老醜研磨嵗深埃塵瓦缶歎材石¶之莫
遇偶見授于野叟發此秘藏殆天所誘歸予之¶月卯插
其斗從吾囊之羞澁喜溪光之照牖其質圎¶以古其色
緑而黝鬼擲滈璧鏡蝕秦紐太初之面目¶已露元氣之
<pb:KR4d0464_WYG_001-6a>
肧胎未剖涵玉徳之餘潤鑑金聲于一¶扣其閲人多矣
㡬墨翻於醉䄂也肌理細膩豐而不¶蔀顧溪痕之隱然
旋摩挲而無有雪浪翻江映日光¶走其瑩滑温純之徳
誠硯中之瓊玖也若夫蒼文上¶横眉嫵初就濃抹逺山
濯如春栁其横雲却月之状¶又似開乎成都之畫手質
名于譜茲歙石蛾眉之右<md:KR4d0464_SBCK_001-5a>¶也予想夫龍山之英歙溪之
瀏醖醸㡬年種此竒秀¶信神物之有歸不圗為嘿齋座
中之友也當其書幌¶晝明筆耕而耨一嘘泫然雲蒸霧
<pb:KR4d0464_WYG_001-6b>
湊試墨花於春融¶覺松風之瀉竇縱未灑薔薇之春露
聽此亦足以醒¶張顛之宿酒也相期百年以介爾夀硯
兮硯兮汝名¶雖異儻浮于寔兮終有愧于屋漏故東坡
有云澁不¶拒筆滑不褪墨兹乃硯之佳焉又何必鸜其
目而鳯¶其咮也耶¶
　　　茹野菊賦(并序/)¶
　丙寅春三月予以司明告病避忌食物無¶可供嚼嚙
　者家人輩采菊芽為蔬考之圗¶經味甘平療風熱于
<pb:KR4d0464_WYG_001-7a>
　頭目極順適也遂筆<md:KR4d0464_SBCK_001-5b>¶而賦之其辭曰¶
蹇予投劾而來歸兮守先人之故廬日閉闗而却掃¶兮
殆幽潛之不殊視外物其敝屣兮将游心於聖書¶何庖
㕑之逺戒兮㡬釡中之生魚嗟肉食其無相兮¶喜盤蔬
之有餘潔我晨羞出於不虞擁案未前露香¶滿裾童子
啞然而告予曰兹野菊之方苗適采擷于¶林墟考之圗
經食有益于頭顱也若夫春芽翠茁芳¶莖碧腴湯沃苦
盡鼎調氣濡甘湧舌本味欺園蔬拉¶晚菘以為友役春
<pb:KR4d0464_WYG_001-7b>
蒲而作奴貯空腹而不厭恐落英¶之不如彼寒花之可
愛寄髙情于一壺縱傲睨乎秋¶霜踰佳晨而日踈此方
騰藉春陽中拆而敷收微生¶於全體供野人之所需吾
乃瀝芳馨而三嚥覺眼花<md:KR4d0464_SBCK_001-6a>¶之掃除其氣平夷其樂舒徐
豈一杯之野馥等悦人¶之豢芻雖草木之誑口亦因兹
而起予世有啖糠覈¶而瓠肥厭梁肉而黒癯豈非適於
口而心苦濡以膏¶而體劬吾知甘菲薄以自樂能充恱
其體膚既而隠¶几㝠坐心明志虚佳境翛然恍與夢俱
<pb:KR4d0464_WYG_001-8a>
以神為馬以¶凥為舁既發軔于菊潭或弭節于山隅訪
淵眀於栗¶里尋天台之隠居然後鼓東南之歸枻追散
人於江¶湖覺而賦之猶足以續離騷而弔三閭也¶
　　　未央瓦硯賦(贈終南李/錬師和甫)¶
斗直寅日維酉栩栩蝶化夢入靈囿覺而扣門有來¶𤣥
叟投我天硯形圜色黝鬼擲滈璧鏡蝕秦紐文章¶鬱嵂
蛟蟠虺走以長樂無極而言乃漢殿燼餘之瓦<md:KR4d0464_SBCK_001-6b>¶首也當
其炎運天開禹卑秦陋未央屹建長樂丕構¶體紫極之
<pb:KR4d0464_WYG_001-8b>
圎方壮神麗於九有俾子孫無復加于後¶也若夫萬疊
雲浮跨凌天宇鱗影參差鰲背掀舉瓊¶綴簷牙香團桂
樹倒景激日馭之光流潤浥金莖之¶露聳萬&KR0038;之衣冠
蔭千秋之歌舞礪太華而帯河渭¶謂斯瓦之貞固天落
妖彗一掃而去咄爾微質歸復¶其土何千嵗而不化偶
野人之與遇今歸乎我又係¶厥數摩挲漢月碧花燦吐
似喜余之主也試𤣥蛟兮¶海運瀉松風于牕户滑不墨
褪澁不筆拒然復其天¶則御陽(周宣王/宫名)之耳孫較其古
<pb:KR4d0464_WYG_001-9a>
乃銅雀之鼻祖彼鸜¶其眼而羅其紋咮則鳳而形則(闕/)
用或(闕/)　　奚足¶取是不若兹瓦之(闕/)　而<md:KR4d0464_SBCK_001-7a>¶(闕/)
　　　　　　屋廕生聚帡幪霜雪蔽虧風雨是則用
得其所付大¶任于汝也豈其棐几呈材辭客與伍處雖
失宜其功¶尚溥鍜我銛鋒藉汝涵湑乞英靈於班馬鑑
興亡于¶今古大書特書猶足以旌朱游而削張禹也道
士顧¶笑吾子其為我賦之¶
　　　三峰晴雪賦(并序/)
<pb:KR4d0464_WYG_001-9b>
　乙亥嵗冬十一月余以守吏将事自蒲抵¶華倉皇待
　命于塵坌間望三峰晴雪煥¶爛髙潔皜不可尚已顧
　而自憐豈勝慚¶穢適與左山商公遇于祠南柏行間
　歸¶作是賦以寄其詞曰¶
華於衆嶽峻極莫之京兮三峰絶觀松雪益其清兮<md:KR4d0464_SBCK_001-7b>¶倒
景旁射銀闕爛峥嶸兮仙掌翻空灝爽下青㝠兮¶豈玊
井蓮芳仙遊擁霓旌兮巨靈變現咤崑丘之瓊¶兮金天
移仗敞瑶華之宫兮冷飇吹而不滅海月照¶還空兮軒
<pb:KR4d0464_WYG_001-10a>
豁呈露何物外之雄兮又如螭蟠之老子¶與希夷之鉅
公朗出天表飲太泉而遊封中兮安得¶杖仙人之九節
登神丘之崇兮問真源于白帝追二¶公之踪兮胡一行
而作吏搶塵土之容兮對清都而¶不克往世故驅以東
兮掉塵鞅而北騖刺梗滿吾胸¶兮望岳神而三歎歸夢
挂岩松兮縱靈移之罔誚獨¶不愧于躬兮歸而賦之吾
言固誇猶足以為執熱者¶之清風也¶
　　　熙春阮賦(并序/)<md:KR4d0464_SBCK_001-8a>¶
<pb:KR4d0464_WYG_001-10b>
　𤣥暉上人得隆徳故閤餘材斵而為阮¶因以熙春目
　之亦文殊之義也至元戊¶寅春同寗尹端甫劉御史
　叔謙趙太博¶彦伯坐心逺軒師為鼓緑水悲風二曲¶
　清越悲壮坐客感歎興亡有愴然于懐¶者師請予賦
　之其辭曰¶
天新雨風日妍心與閒㑹境趣静便拉曠懐之逸士¶過
雪菴之老禪歛袂危坐添爐注箋於是出桂阮調¶素絃
控朏月而當抱撫筠柱之横駢師曰兹熈春之¶斷餘偶
<pb:KR4d0464_WYG_001-11a>
絲之而清圎者也遂鼓一再行清越悲壮如¶泉咽水底
風行樾間翛翛兮欲斷而復作淙淙兮似¶潄而還湲鏗
爾擿銅丸之韻淒兮聆髙樹之蟬又如<md:KR4d0464_SBCK_001-8b>¶游士騁説劒歌
去燕何辭氣之從横激太清而沈羽¶淵客乃呀然而驚
慘然而悲信乎物之感人有不期¶然而然者想老徽之
般樂盪侈魄以無前厭華陽之¶湫隘敞樓居而致仙海
鼇首抃金鵬翼騫鬱鼎蓮之¶香霧鎖月殿之嬋娟蔭千
秋之歌舞夀艮岳而不騫¶俄龍移而鼎去繼金亡而閣
<pb:KR4d0464_WYG_001-11b>
遷殆露槃之聲折悵秋¶風而涕澘興廢一瞬兩朝百年
委繁華於野草鎖莽¶苑之荒煙咄此木之何幸遇幽人
之達觀納須彌于¶芥子寓餘哀于一彈猶足以舞魚龍
于海曲洗亡&KR0038;¶之愁顔也嗚呼噫嘻向之使人凛而悲
者物詎能動¶于人哉人之哀樂妄為物之所牽不知太
虚寥寥既寂而¶𤣥唯此理之嘿識何繁華廢興之足歎
師曰子其為<md:KR4d0464_SBCK_001-9a>¶我賦之吾欲秋月當户松風滿軒寫仲容
之别操合¶清商而洞宣使雲陰蔽空古鶴下蹮走商延
<pb:KR4d0464_WYG_001-12a>
於濮上¶掩新聲於師涓也¶
　　　弔亷将軍墓賦(并序/)¶
　三代而下功利之説興人臣擅恃功能¶鮮以禮譲為
　&KR0038;者觀頗挾勲内忿忸居¶人下加諸彼不淺乎相如引
　車避嫌有犯¶無校盖出天禀粹然處之為非艱至頗¶
　聞先急一言遽能握髪數罪受責門庭¶在将臣為寔
　難若将軍者可謂不逺而¶復得無祗悔之義哉遂摛
　文以弔辭曰
<pb:KR4d0464_WYG_001-12b>
渉滹沱而北騖兮遇常山之故城何髙丘之突兀兮<md:KR4d0464_SBCK_001-9b>¶鬱
劒氣之峥嶸野人指而告予曰此亷将軍之封陵¶也人
與骨而塵朽兮義於粲乎日星遂陳辭而弔古¶兮命僕
夫以停征嗚呼休哉昔伯禹之所以聖兮始¶不伐而不
矜秦誓之所以經兮善悔過而胥盟觀戰¶&KR0038;之多士兮
依稀猶三代之英惟功利之時尚兮天¶理有時而蔽眀
能不逺而復初兮其惟趙之亷卿方¶&KR0038;都之中立兮資
内附而兵精頗分閫而秉鉞兮騰¶茂實而蜚英聲梁從
<pb:KR4d0464_WYG_001-13a>
隨而楚讋兮燕弭伏而齊并時¶有以卜将軍之意氣兮
殆雷動而滿盈遽相臣之出¶右兮何發言之盈庭㡬肉
餧而食甘兮奮兩虎之必¶争及聆先急之一言兮輙弭
耳而服膺復頓顙而悔¶過兮折節負贖罪之荆在引車
而不必多兮将臣及<md:KR4d0464_SBCK_001-10a>¶此所以為古今之難能也逮漢起
而帝稱兮禮飲至而¶策勲何諸将之失度兮至擊柱而
紛紜安得将軍從¶容為一言兮解販繒屠狗之棼彼臣
濬之冒窒兮加¶充渾之貪蒙詫呉平於帝前兮互貪天
<pb:KR4d0464_WYG_001-13b>
而為己功安¶得将軍滌易其褊薄兮俾無成而有終嗟
鄂&KR0038;之列¶公兮挾勲勞而凌帝宗縱私忿而無忌兮一
墮夫臣¶子之恭安得将軍北面而同列兮以中和之氣
銷悍¶戾于未然之胸也雖哀之而不能鍳兮文空言其
奚¶庸繄慨慕其耿光兮日三省乎微躬蕩吾伯夷之隘¶
兮擴乎穆公之容希前賢而同升兮負驥尾而竭忠¶雖
斷斷而無他兮庶㡬廪廪徳譲君子之風衝山煙¶而暮
去撫鳴劍兮増雄<md:KR4d0464_SBCK_001-10b>¶
<pb:KR4d0464_WYG_001-14a>
　　　登常山故城賦¶
我登常山心慨歎兮斷城連絡蛇陳蜿兮憶當全盛¶兩
漢間兮萬井歌吹魚龍淵兮椎埋劍擊習俗然兮¶光沈
響絶夫何言兮有懐古人秉心延兮交如餘耳¶始足賢
兮烈如顔袁抗偽燕兮垂光竹帛星日懸兮¶壮哉子龍
屋而祀兮膽氣滿軀勇夫志兮賊瞞臣漢¶得所事兮天
理在人一符契兮千載仰止初無異兮¶諒彼有立忠與
義兮
<pb:KR4d0464_WYG_001-14b>
　　　鶴媒賦(并序/)¶
　中統二年予在上都掌記中堂客有負¶青障挾長(闕/)
　二鶴馴于後以廪繼來請¶問其役曰以鶴取鹿者也
　嗚呼鶴善類<md:KR4d0464_SBCK_001-11a>¶也喙雖長不鈎銛以噬爪雖巨無&KR1542;指¶
　以攫而於麀伏容有忮害其如人之不¶仁何至元壬
　午偶與禮部王兄子晃因¶話及此慨然有感曰今人
　以智計相傾¶内險外易者何殊於鶴之取鹿也作鶴¶
　媒賦其辭曰
<pb:KR4d0464_WYG_001-15a>
萬物者元氣之盜氣之靈者莫人若也既役物而君¶之
其忍以盜作智而為得計乎如絓塵草間圗鷓絜¶地胔
紙求蜂葉城網雉盜物矜雄此何足異以智獵¶愚理固
宜然用愚戕愚斯則不仁之極也鶴本善類與¶物無忮
飛翔寥廓仙游之驥教之羽舞已違元性詐¶以摽鹿遂
戕彼命是則鶴之善人則用而險之返有<md:KR4d0464_SBCK_001-11b>¶過於機穽也
鶴了不知鹿終弗悟嵗供庖厨皆鶴之¶故何殊人心内
險外易以詐假仁顯比陰忌将取彼¶有則必姑與彼昏
<pb:KR4d0464_WYG_001-15b>
不知日狎而伍一落其機投足無¶所誠何異以鶴而媒
取也吾然後知物之顯暴者既¶得預而防之愚而深中
者尤不可玩而侮也示我同¶志筆而賦¶之
　　　元猿賦(并序效庾/開府體)¶
　至元十七年二月己卯清明日陪經¶畧助祭丞相忠
　武公墓適嗣侯平章稽自¶静江籠致是猿以獻西溪
　王通議命余¶賦之以紀竒觀其辭曰¶
寳符之野滹沱奫淪人初樂嵗華新峴山正有墮淚<md:KR4d0464_SBCK_001-12a>¶感
<pb:KR4d0464_WYG_001-16a>
走馬逺出西州門映堂堦之碧草陪開府之嚴禋¶覩萬
物之來享宛有勝于攸聞繄爾猿之黒質尚其¶性之能
馴素面掌許𤣥裳若纁尻不識尾臂長于身¶一動一静
既恒且仁澗飲岩棲有彝有倫木方華而不¶折菜視熟
而呼分思全生于物表時隱見於冬春三¶峽秋月九嶷
暮雲雪嘯煙啼子從母奔動射者傷弓¶之慘驚山人應
聘之輪哀楓林之逐客助永夜之霑¶巾其或隱挂虚壁
幽尋窈㝠避羣猱之喧躁悟善惡¶之難并去王孫而夐
<pb:KR4d0464_WYG_001-16b>
絶誠可愛而靡可憎也故或者¶謂衰周之士夫從昭王
而南征痛膠船之不返化若¶類而成羣恐此事之戃慌
伊誰問諸水濵淡夕陽于¶平野送歸鞍之逡巡偶吐辭
而為賦念此物之貞純<md:KR4d0464_SBCK_001-12b>¶或體𤣥而尚寂要擇善而相親
　以升木而取喻庶有¶感於斯文¶
　　　蟠木山賦¶
　丁亥之冬夜氣清淑夢遊石林萬玉崷崪明日與客¶步
入李叟(叟字/希賢)之塾燎爐却寒有蟠者木輪囷離竒¶大屬
<pb:KR4d0464_WYG_001-17a>
吾目負之與歸而為秋澗坐中之物其為状也¶左抱右
擁或疊或窪蹄股交峙口鼻互呀於是抉洞¶穴振泥沙
分嶺嶂翦杈枒坳者壑突者丫去朽剔蠧¶磨光出華丹
丘赤城凌空散霞不知沇洑於地中者¶㡬年一旦聽吾
喙之横誇若乃峰頂改色湧雲倒懸¶岩崦層出峽門洞
穿刻畫嫫母與施并妍其磊落盤¶錯自一成而有足觀
也咄此怪供强名曰山然為幸<md:KR4d0464_SBCK_001-13a>¶也盖有大于是焉不腐
而為朽壌不化而為飛煙收¶槁梧于爨下遇中郎而獲
<pb:KR4d0464_WYG_001-17b>
全蔭居華屋之底植立几¶席之前聳太華三峰之秀有
象江六石之堅終日與¶伍似非偶然徙倚蒼精之盖摩
挲白鹿之巔何澹僻¶之苦樂掇衆人之所捐吾愛夫始
賤而終貴先汚而¶後蠲出神竒于腐朽蜕凡骨而得仙
者也噫以静而¶致夀者山之性隨帝而出震者木之權
唯動静之交¶見渾體用於一源吾固衰謝拙于變遷以
静為樂以¶安為便藏吾所别之器浩吾固有之天守介
節而不¶易庶兹蟠之可鐫安時處順出艮震兩者之間
<pb:KR4d0464_WYG_001-18a>
不然¶造物者憐其不材辭翦伐而終天年其将與惲周
旋¶孰得惡而舍旃客曰汝言雖夸以山木而較之似不<md:KR4d0464_SBCK_001-13b>¶膠<md:KR4d0464_SBCK_002-1a>¶于一偏子其為我賦之若足以折詭辯於荘叟發新
意于老泉也
　
　
　
　
<pb:KR4d0464_WYG_001-18b>
　
　
　
　
　
　
　
　秋澗集卷一

<pb:KR4d0464_WYG_002-1a>
欽定四庫全書
　秋澗集卷二¶
　　　　　　　　　　　　　元　王惲　撰
　
