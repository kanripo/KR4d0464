# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:33.998670
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 49
#+PROPERTY: FILE SB04n0470-049秋澗先生大全文集-卷第四十九.
<pb:KR4d0464_SBCK_049-1a>¶
秋磵先生大全文集卷第四十九¶
傳¶
　　　　蘇門林氏家傳¶
林氏其先兖州曲阜人唐季有官閩中者後復徙家¶
文登至逺祖府君翰蓋五世矣翰宋&KR0004;用貴贈率府¶
率子諱文受知熈陵官至崇儀副使淮南路提無刑¶
獄贈領軍衛將軍生子永終屯田貟外郎御史臺推¶
直官累階贈光禄卿永生之純字嘉父曜景祐五年¶
進士第釋&KR0260;主朝城簿河東犯横壠頻於不支㱕兵¶
恟恟欲亡去公安諭遂怗然事集升知莘縣以屏盗¶
有方受澶州頓丘令未幾恩信大行時麥黄木盛下¶
囓孫陳埽岸&KR0020;危甚公朝服立潰堤上望濤頭拜禱¶
<pb:KR4d0464_SBCK_049-1b>¶
波神爲霽威竟頼以安改佐著作淮陽軍事判官貳¶
徐惠劾紀著叛獄有匿其家孥者註誤殊衆公爲辯¶
理多致原釋郊禮覃&KR0159;加太常愽士知大名縣&KR0004;天¶
王院五代時有韓王賜田甚廣&KR0010;乆失據鄰伍以僧¶
妄冒致訟累寒暑不能决公按索隣劵考明封畔継¶
得古石記與所按吻合以田付僧令&KR0010;輸常賦民乃¶
稱服用丞相程公薦通判青州終得年四十有九官¶
至職方貟外郎上&KR0016;都尉仍賜五品命服娶吕氏(封/京)¶
兆縣君恵和冝家之純生三子長曰舎字虚白年十¶
九擢熈寕進士第性恬退以髙節自信甞有詩云世¶
有非常樂人無未老閑未三十以大理評事休官名¶
賢髙其行至方之淵明&KR0004;先生西遊共城愛其山水¶
<pb:KR4d0464_SBCK_049-2a>¶
明秀廼營葬青州府君於縣西處賢郷古郭里母夫¶
人吕氏祔焉自是林氏爲衛之蘇門人先生四子曰¶
愚曰恕曰怤曰　愚字貢元亦以莭行稱宋亡至焚¶
香告誓不仕而殁仲弟介郷貢進士季弟㑹字貫道¶
㓜知&KR0285;書剛正有志操由䕃&KR0024;郊社齋郎&KR0004;主成都¶
&KR0031;流縣簿令乆闕攝公行縣事有能聲部内舊有&KR2224;¶
&KR0010;例役並水民苴治貧下苦之公乃一責資漑家理¶
辦仍揵石代土衆免告勞頻&KR0010;大稔調&KR0043;州司理叅¶
軍暮夜民遺火延燒犴屋公出繫散置庭中比熄倉¶
卒際無越逸者上官材之移南京軍廵判官民有&KR0439;¶
其子執謀害人者按竟公至疑焉求情得白遂直其¶
枉改新蔡令&KR0010;大蝗獨不入縣境人謂公廉平所致¶
<pb:KR4d0464_SBCK_049-2b>¶
由韋城宰歷奉符縣秩滿授通直郎知蘇州常熟縣¶
兩浙頻年大水引漑浦口湮閼無慮三十餘所累政¶
謾不加省公按行故瀆率䟽瀹之民受賜不貲元祐¶
庚辰疾終蘇之公館配張氏有淑德駕部貟外郎赤¶
之女封壽安縣君生子男四人聽通直郎西京敦宗¶
院愽士聦揔隱皆業進土自覉丱至成人太孺隂教¶
爲居多聽生子五人曰巽兊蒙鼎革巽次子諱正國¶
字徳將登金大定十六年進士第終少中大夫北京¶
塩使生懷逺大將軍毗陽丞諱茂字漢卿懷逺二子¶
曰思敬郷貢進士曰思德頴州軍仗庫使生子芳今¶
任江南某府從事思敬府君之子即故衛州交鈔規¶
措大使諱通字子泉爲人丰儀脩整顔渥丹鼻隆然¶
<pb:KR4d0464_SBCK_049-3a>¶
如膽垂寡言&KR0015;善心計顧衛南北衝㑹貨財四通遂¶
積殖興時逐然坐籌能擇人而任故物情得而掇世¶
資生平喜賔客樂施予其克勤躬儉殆憂深思遠者¶
屢以其術事上官獲精幹稱甞訓子珪曰林氏上世¶
以詩禮傳家代有聞人予惟早失怙恃生長䘮亂間¶
以餬口計處四民末業致貽祖禰羞諸孫稍長無忘¶
讀書以復世範汝念兹無置府君以丙辰嵗終魚行¶
里之&KR0059;居壽六十三配宣氏衛之大家主治内務寛¶
健有母儀燕處榮飬期頥而終享年八十有三人以¶
全福歸之子珪以孝義著稱能丗其父業甞任州三¶
務大使次子璋謹愿克家珪子永大名府平凖庫使¶
次子元珪奉遵先訓俾之從學其資藉啓迪乃心罔¶
<pb:KR4d0464_SBCK_049-3b>¶
不盡不數年起家為中書&KR0122;至元丁丑予列職太史¶
元來謁拜而請曰元無所肖似析薪之責固不克&KR0018;¶
荷惟是先世行業非得名筆約而暢之將不能傳逺¶
而人見於後先生尚胥曁顧予以林世叙雖邈其聞¶
而知之見而知之者班班可紀加以世姻之好故勉¶
爲傳&KR0274;之賛曰¶
林氏本出商姓太丁子比干以忠諌死嗣堅逃難長¶
林山易以定氏周衰枝葉扶踈散處中國如放之聞¶
於魯顔之顯於齊囬以義著至以相名皆其後也繄¶
南安之林唐已來世爲魯人豈放之苗裔耶道唐歴¶
宋金四百餘載間奕葉以儒顯其流風善政表表于¶
時者如是逮規措府君遭時艱虞家世中衰竟能渇¶
<pb:KR4d0464_SBCK_049-4a>¶
追來孝俾盛德幽光墜而復續豈君子之澤其流淵¶
且長乎¶
　　　　南&KR0352;王氏家傳¶
王氏皆王者之後春秋時王子成父者敗敵有功因¶
賜氏厥後子孫散落中國在晋者靈王太子後齊則¶
畢公髙後其在陳留者齊王和之裔汲郡王氏其先¶
陳留陽武縣七圏里人起家壠畒耕稼河陂間宋靖¶
康&KR0004;避地徙家衛汲縣長樂郷之白楊里逺祖金天¶
㑹間積勞至&KR0142;縣尉髙祖見弟五人二翁■是爲扈¶
王氏&KR0004;妣父扈素長者聞髙祖賢舎而甥焉生子男¶
五曰三翁四翁五翁十五翁十六翁人見其本支蕃¶
衍稱扈王氏以别因之蓋不忘本也三翁贇譜叙爲¶
<pb:KR4d0464_SBCK_049-4b>¶
二代祖生二子曰元用資頴異是爲惲髙祖自田舎¶
郎改肄士業甞語人曰終當以筆代耕衆異其言及¶
長補郡&KR0122;爲人英特棣棣有威儀主治曹務踔(勅角/切)¶
厲風發明昌&KR0004;莭鎮叅佐例朝授用薦者言迁河平¶
軍都日官上官倚重有黒王殿直立節度之目㝷得¶
&KR0064;疾卒魚行里舎時年三十有八人惜其年不稱德¶
生經紀紳三子紀爲决曹紳潜德不耀曽祖經字伯¶
常天禀孝愛垂髫已知事母容止如成人禮氣方嚴¶
内長厚喜施與志不樂禄仕雍容郷間以徳度靄一¶
時昆仲七人同居内外無間言以累葉不分家用饒¶
足其賑貧施乏不掩爲偏惠人有貸弗忍徴乆不克¶
償輙折其劵或來謝就復惠濟曰周急素所樂何謝¶
<pb:KR4d0464_SBCK_049-5a>¶
爲一四家子要&KR0181;大絛來取所附¶
興徐誡之曰農當務實士君子帶非¶
送其家女弟嫁陵氏婿卞以俠犯¶
女妹先君所鍾爱&KR0002;婿置於辟婦¶
容匿㑹赦甞出郭門遇里農昜¶
也堕焉取諸市可乎其人謝而去■黨¶
官府來求剖正爲諭之曰逺親莫¶
世所末免親仁和隣古之善道&KR0004;無¶
君子爱人以德曲直非所辯曰吾儕小人¶
不昜慮至相戒曰今而後不可使長&KR0002;¶
其爲一&KR0022;聽直欽服如此王氏北¶
者尚十餘房其親䘮隨所寓權厝曽之¶
<pb:KR4d0464_SBCK_049-5b>¶
晋村之南阜曽慮歷年乆斧封馬鼠漫不可　曰¶
吾大宗子合食族墓責實在我遂起新任大葬於長¶
樂卿第四疃祖業之北原及舉祀絶者廿餘柩贈¶
率有加凢内外男女孤惸無藉頼者爲娶嫁之姻禮¶
踰巳出曽祖妣系出新中臨清関宋汲郡公吕氏之¶
裔壼儀母徳宗属仰法焉生與曽祖&KR0010;月日同北兵¶
破衛亦同時怖没於家春秋七十有六實貞祐二年¶
甲戌春正月十一日也百年來里中&KR0043;&KR0132;談孝爱而¶
内有則者必曽爲稱首生祖宇字彦宇身長七尺二¶
寸儀觀清淑少傳家學&KR0057;明習文法至帖問條對儀¶
精理當筆洒洒無滯辭行軰無居其右者甫冠遭罹¶
板蕩業爲一空奮身從事卒不失舊物雅爲節度¶
<pb:KR4d0464_SBCK_049-6a>¶
公完顔從坦所知遇由郡&KR0122;辟刑曹孔目官祖盡心¶
庻獄要本情與法應未甞用察爲明情得爲喜也故¶
郡中稱平至有哀矜折獄之譽&KR0011;注刑綂進禄䓁書¶
旣而嘆曰後世知我罪我其此書乎生平樂誨人怡¶
顔和氣不以已長格物雖童孺質問諄諄然無倦色¶
有弗知未始不盡也今梁衛間由吏業而上逹者半¶
爲門生遂以吏學授先君曰吾治獄平後當有顯者¶
然前賢有言吏以法令爲師問而可知其能與否自¶
有資才非學而可此汝㝡當黙識苐完之子鈞早失¶
怙恃鞠育與先君䓁至一豆羮一裘&KR0260;必加顧恤正¶
大改元四月十六日以末疾終新衛州横堤里之寓¶
館壽五十(有/一)官至敦武校尉祖妣孟氏女縣南草市¶
<pb:KR4d0464_SBCK_049-6b>¶
榆林坊冨家姿貞順配祖德良稱旣誕先考以貞祐¶
二年癸酉四月十六日卒於郡之故家再娶韓氏韓¶
朱巳來世顯族有累階至司空龍圗者二十九處寡¶
以健烈聞流寓勤苦保持門户甚力俾先君卓爾早¶
逹祖妣資藉之方爲多晚&KR0285;道家教號妙清大元中¶
統庚申重九日以疾終安仁里享年七十有六越三¶
曰祔葬玄堂祖柩之左先君諱天鐸字振之姿精敏¶
㓜知嗜學諸弟出遊嬉獨把書不置旣通大義先祖¶
以律學授之即能下筆條對明䆒情法日蔪然露頭¶
角衆謂能大其先業元光&KR0004;温國胥公自&KR0087;移鎮新¶
衛尚書李特立聞其才由州户曹&KR0122;辟&KR0096;行部令史¶
時上以御馬賜國公園曹取蒭粟比内廐例先君曰¶
<pb:KR4d0464_SBCK_049-7a>¶
不可在閑則路馬旣賜則公乗内廐之例容得同乎¶
公聞之曰王&KR0122;愛人以禮二年上黨公誾壁馬武虫¶
爲河朔藩扜分羸兵四千人假食於胙適公儲亦無¶
幾方風雪寒沍衆待哺閭井間公府議以聞先君進¶
說曰張紏合義兵皆河北遺&KR0058;今飢&KR0002;是不&KR0096;冝以¶
濟殆非從便副上官意也侍郎梁亨道爲肯首然當¶
&KR0002;何曰今官義兩軍温飽有日&KR0002;以月給權輟半以¶
應彼急河南漕粟計不時亦至如此則客主兩不失¶
所行臺可其請孱兵頼以安活自是大爲省&KR0153;康瑭¶
郎中盧芝(瑭字良輔芝字建/瑞二人号&KR3387;吏事)所賞識曰㑹見&KR0185;足騰¶
&KR0750;一日千里也正大四年用元帥完顔公(公諱訛可/得賊以火)¶
(燝之号/火燎)薦拔所能試京師擢吏貟甲首時年二十有¶
<pb:KR4d0464_SBCK_049-7b>¶
六方軍國多故財賦一仰都運司經度寔擇才&KR0122;集¶
事即選充運司&KR0122;長先君夙夜在公游刃餘&KR0073;都漕¶
李公芳(字執剛承安二年/進士号精政務)同漕移刺呉和深加器重¶
(吳和中公字景/先亦禁官)入作司藏吏以計盗官物使髙世英¶
受贜&KR0004;不知從來事覺吏逃失所在及科罪㧿事師¶
肅執以監主爲罪首抵世英死先君争之不下至諳¶
憲部詰辯曰原丗英情本非同謀第行盗後受賕耳¶
據法議罪與元謀共犯不同髙止合坐贜論且法者¶
固當公共師舎焉以即汝心是置法爲虚器上官韙¶
之髙竟减死論后懷金來謁先君怒斥去曰毋汚墨¶
我所争者法非汝&KR0059;也豐衍庫使劉濬(字徳源愛民/膀進士先君)¶
(甞從問學/以卒&KR0004;業)以㳂代不審䧟名&KR0083;三十萬用是追解先¶
<pb:KR4d0464_SBCK_049-8a>¶
君爲申理復官如&KR0004;五年&KR0024;睦親府&KR0122;属皇兄荆王¶
判府事爱其德度深加禮遇明年秋皇太后崩制&KR0221;¶
免親奔仆有逺邇之限違者從府科罪時有後期者¶
先君請曰南渡來宗室播弱宜從寛宥王然之以爲¶
知體園陵禮畢卒無有&KR0013;劾者六年轉&KR0024;户部令史¶
時簿書財賦委積(音/漬)紛至先君精力過人故務愈繁¶
志愈明氣愈厲事愈詳不煩書佐裁决如流於是風¶
動臺省有快吏元(康/之)譽開興&KR0004;用入粟例補滿授户¶
部主事壬辰天興東狩崔黨往往入宫禁&KR0060;取金貝¶
或堅約同往以愻辭免乃切嘆曰端門不忍過其忍¶
聞此京城下將士争入俘掠㝷有令禁止先君偕同¶
志者突冒兵威禠救百餘口於南薰門下乙未嵗北¶
<pb:KR4d0464_SBCK_049-8b>¶
還淇上㝷¶
朝廷命断事官耶律買奴公括諸道户口柄用顓决¶
得人爲急用薦者署行臺從事　制以籍爲定互占¶
它縣以死論有潞民馬醫常氏避役匿河内王帥家¶
事露公抵常以死意在籍没州將且用聳動隣道先¶
君辯之曰常罪止於逋論死則非制書本意公怒曰¶
脫有誤並汝坐之反復辯明常竟&KR0023;免又王鳯翔者¶
告崔帥立弟益侃匿金國珍寳適萬户喊失納國■¶
人受誅公抵益等以喊失罪罪之先君曰&KR0004;謀¶
崔立今已死况罪不相及國有常憲公遂平反¶
益䓁至有圗像奉報之語明年秋耶律公薨曰¶
南歸或&KR0134;爲州縣曰一丘之木安足棲集¶
<pb:KR4d0464_SBCK_049-9a>¶
來辭於齋壁以見意因號思淵老人¶
&KR0057;&KR0132;春秋左氏傳西漢書晚年　洗心於¶
於華隂王先生(名元礼天意進/士第号王華子)曰子學¶
汝問自昔治少亂多君子寡小人衆何也¶
非天一而地二乾陽方始而隂已爲之倍¶
子得之矣集歷代諸儒易說爲一書題曰¶
遇朔例一占玩辭明変其應如響下至天¶
極等學皆通習之聞一異書輙自手録多¶
卷交人劉冲曰何矻矻如是曰吾老矣爲¶
&KR0010;戊戍詔試儒士時恩制寛或以乃嗣長可¶
試先君曰吾思以義方爲訓&KR0002;以幸竊非常¶
敢聞甞誠惲忱曰吾巳錯断不容再寒殍死無¶
<pb:KR4d0464_SBCK_049-9b>¶
能一志於道以儒素起家吾殁則瞑目矣然學貴專¶
精汝不見鑑瑩則乃能别物學苟不精如治鑑不明¶
&KR0005;安用爲不學昜昧渉世之道不讀麟經無以見筆¶
削之王吾平昔行巳得乎此而已丁巳秋八月以疾¶
終牖下先君資剛明簡重善持論慮患深雅以大用¶
自期人亦以此與之握瑜懷瑾群而不矜事莫可措¶
手者率&KR0278;爲之不聲色少動故官守游䆠莫不尊德¶
樂道問政質疑取决而去事巳率如教至吏筆縱横¶
縁以儒術乃餘事耳又善尺牘作真行書勁韻有風¶
格與人交以取容阿匼爲恥居家寡言&KR0015;以身爲律¶
度人望而畏&KR0002;一官府然外事緩急不一言及家人¶
非疾卧未甞見日而作三十年兩昜䘮&KR0260;年四十六¶
<pb:KR4d0464_SBCK_049-10a>¶
既奪先妣或勧&KR0298;娶曰其如不可何老者継室又先¶
余死是轉余於恤少者後予是吾遺累於後竟不娶¶
&KR0004;試亰師時&KR0043;院夜夢人奉一首加胄曰持此&KR0002;名¶
也及榜出擢甲首云&KR0010;丙辰秋惲亦夢人馳報曰汝¶
父領朝拜且至&KR0208;出顧見先君朝服席帽乗而秉簡¶
一卒跳梁馬首唱云翠㣲君節度使后三日先君遘¶
疾乃以所夢上(白/曰)翠㣲者太虚之氣夫精氣為物逰¶
魂為変死生者晝夜之道吾固安之復何&KR0104;奥明年¶
捐舘吁亦異哉¶
先妣靳氏相州永和鎮人進士子玄之孫安陽丞顕¶
思之女性淑善扵婦道良謹生二子曰惲曰忱孫振¶
孫冝孫重孫鞬郎賛曰¶
<pb:KR4d0464_SBCK_049-10b>¶
謹按家譜惲¶
六代祖昆弟五人五代祖行一十三髙祖行一十五¶
曾祖行一十九王父行一十四禰伯叔行六人由是¶
而&KR0026;金百年間本支不為㣲&KR0396;然自䘮亂来或四三¶
世五六世而巳者凡二十有四房哀哉唯扈王氏曁¶
相之醫&KR0054;房歴八世而傳祀是豈偶然者哉惲&KR0026;西¶
漢名臣往往决曹獄史致位槐&KR0068;雖云明習文法練¶
逹故實至論身名烜爀㣧裔延昌必曰隂積所至王¶
氏自¶
河平府君而下累葉以刀筆承家職司城旦逮先考¶
而業有光子孫迄綿綿于今視履考祥其亦有足&KR0384;¶
然者邪¶
<pb:KR4d0464_SBCK_049-11a>¶
　　　　烈婦胡氏傳¶
劉平妻胡氏濵州渤海縣秦臺郷田家子至元¶
平挈胡洎二子南戍&KR0037;陽垂至&KR0043;沙河岸次夜¶
有虎虓然突来咥平左　曵之而去胡即抽裝刀前¶
追可十許歩及之徑刺虎劃腸而出斃焉趣呼夫猶¶
生曰可忍死去此&KR0002;他虎復来柰何委裝車遂扶平¶
携㓜渉水而西&KR0058;明及季陽堡訴於戌長趙侯爲捄¶
藥之軍中聚&KR0026;哀平之不幸咤胡之勇烈也信&KR0043;平¶
以傷死趙移其事上聞得復役終身嘻胡柔懦者也¶
非不懼獸之殘酷正以援夫之氣激於衷而知有夫¶
不知有於菟也平雖死其志烈言言方之太山號婦¶
何壯毅哉賛曰¶
<pb:KR4d0464_SBCK_049-11b>¶
桓桓壯夫鷙勇而夫事出倉猝変色蜂蠆烈烈胡氏¶
憤物爲害義激柔&KR0168;氣簿於外視虎如䑕所天爲大¶
平雖咥死婦莭則邁媛折熊衝藴刃賊軰彤管流徽¶
清芬並代¶
　　　　貟先生傳¶
貟炎字善卿同州人性落魄&KR0285;酒業詩有能聲不事¶
生産大元巳亥&KR0010;故人楊紫陽主漕洛師&KR0598;其窶用¶
監嵩州酒時兵後邑居榛荒日與鹿豕伍非所樂也¶
巳而隨所徴上謁楊方據按坐堂上吏鳬鴈行立貟¶
挂布囊腋下杖巨挺直前曰楊使君不相知置我於¶
此幾爲老羆所噬此汝酤鏹持取吾不能爲汝再辱¶
遂揖而去其䟽誕如此自是長遊河朔以詩鳴諸公¶
<pb:KR4d0464_SBCK_049-12a>¶
間其洛陽懷古分韻得髮字云東雒打空城北邙連¶
督闕懷古動悲吟逺客生華髮隆德宫云林花細妥¶
烟脂色水荇輕淤翡翠泥歌舞留連嫌畫短樓臺䌚¶
緲&KR0116;天低讌集東平湖亭北海樽前人似玉東原城¶
下水如天滿服荷華三百頃採蓮人語隔秋煙髙唐¶
道中影&KR0012;海内干戈滿愁入天涯草樹低桑柘影空¶
蚕已老陂塘涸盡燕無泥濟南金線&KR0043;雨乍收雲葉¶
断猶疑電影掣湖心扇尾羊云馮翊春草香羊綿柔¶
毛食飽飲苦泉卧沙稀助瓊筯細帶霜小耳春繭圎¶
扇尾一方移種&KR0011;風頭萬里摇腥羶吾生本無食肉¶
相不煩浼手愁烹煎馬酮云謾&KR0003;千杯不醉人清光¶
壓倒洞庭春携行何用紫絲絡渇飲不煩烏角巾摇¶
<pb:KR4d0464_SBCK_049-12b>¶
動革嚢成醖醸封藏花盎作逡巡坐中一混華夷俗¶
或有豪吞似伯倫予時能憶者止此西歸過衞先君¶
館焉&KR0260;衣麻屨酒近酣巨挺横膝上掉頭吟諷歌謡¶
慷&KR0099;之氣軒軼四座素不能&KR0016;乗人強之輙色变隋¶
地或以詩戯云靴有鐙青雖可愛面無人色實堪怜¶
甞懐金一餅曰鎮心不可以闕此後用以昜妾継為¶
人竊去家居壁四立餘詩藁酒瓢而巳　十七¶
復有撖夅字彦舉亦陜人面黯&KR0228;目光　&KR0017;物¶
憑者少為里嗇夫&KR0004;不解文字一日忽能作詩&KR0269;竒¶
怪語皆古人所未經道雖苦無義意其豪侈¶
軰属和終不能及中元冬見予於燕市酒樓¶
浮大白數行徑出歩壚間嚶嚶然吻作露蚓¶
<pb:KR4d0464_SBCK_049-13a>¶
来扼余腕忻甚曰吾有以贈子其詩有氣凌太華五¶
千仞詩繞國風三百萹之句醺酣中惜不全憶也嘗¶
謁淂禇幣&KR0002;干醉過里井即投其中曰爲爾俾子區¶
區若此奚用爲其狂昜如是後客死保塞殯西南門¶
外路北若干歩掲曰詩人撖厶墓詩三卷號凾谷道¶
人集好亊者刋行于世¶
　墓誌銘¶
　　　　金故忠&KR0139;校尉尚書户部主事先考府君¶
　　　　墓誌銘¶
先府君諱天鐸字振之族王氏其先陳留郡陽武縣¶
七圈里農家避靖康乱徙居衞汲縣長樂郷逺祖有¶
積劳官祀縣尉者曾祖府君諱仲英特有威望終河¶
<pb:KR4d0464_SBCK_049-13b>¶
平軍莭度府都目官祖經諱不仕天性孝愛鄉黨化¶
其徳&KR0139;考府君諱宇衛州刑曹孔目官精文法表表¶
為吏學師官至敦武校尉先君少聡敏&KR0285;斈不為羣¶
児嬉讀書通大義先祖授以律學即&KR0014;下笔論断推¶
原情法誾誾如老成人衆謂父良為教子&KR0014;丗其家¶
矣正大&KR0004;自州户曹辟&KR0096;行部令史時哀宗以御馬¶
賜行省英公圉曹&KR0145;芻粟欲内廐例同先君曰在閑¶
則路馬既賜則公乗内駟之例非&KR0001;敢知公聞之喜¶
曰王&KR0122;愛人以徳矣上黨公闓壁馬武京爲河朔聲¶
援以餽餉不継間羸卒四干假食扵胙適公儲亦(無/㡬)¶
部議以省聞方凨雪寒沍衆待哺閭井間先君進&KR0003;¶
曰公府紏合兵力皆河北遺黎今飢&KR0002;是不&KR0096;宜以¶
<pb:KR4d0464_SBCK_049-14a>¶
濟殆非徔便副上官意也侍郎梁亨道為肯首然當¶
&KR0002;何曰今官義兩軍温飫有素&KR0002;以月給&KR0096;輟半以¶
應彼急河南漕粟計不時至如此則客主兩不失所¶
可其請孱戍賴以安活自是為省叅康瑭郎中盧芝¶
所器識曰㑹見駿足騰&KR0750;一日千里也正大四年用¶
元帥完顔公薦拔所能試亰師擢吏貟甲首時年廿¶
有六方軍國多故經費一仰大農調度即選充運司¶
案長時李乾州芳(承安二年進/士字执剛)移刺吴和領漕計號¶
精吏務先君夙夜盡公審㑹明當二公称其&KR0014;入作¶
司吏以計盗官物使髙丗英受賍&KR0004;不知&KR0001;&KR0025;耒事¶
斍吏跳失&KR0001;在及科罪&KR0025;事師肅執監主為首抵卋¶
英死先君争之不下至詣憲部誥辯曰原丗英情本¶
<pb:KR4d0464_SBCK_049-14b>¶
非同謀苐行盗後受賕耳據法議罪與元謀共犯不¶
同髙止合坐賍論且法者固當公共師舍焉以即汝¶
心是置法爲虗噐上官韙之髙竟减死論后懷金來¶
謁先君怒斥去曰母汚墨我&KR0001;争者法非&KR0059;汝也東¶
豐衍使進士劉濬以㳂代不審䧟良&KR0083;三十萬是用¶
追觧先君爲伸理復官如&KR0004;五年&KR0024;睦親府&KR0122;属皇¶
兄荆王判府事爱其徳度深加禮遇明年秋皇太后¶
崩制&KR0221;免親奔仆有逺迩限違者徔府科罪時有後¶
期者先君請曰南渡来宗室播弱宜&KR0025;寛宥王然之¶
以爲知体園&KR0092;礼畢卒無有&KR0013;効者六年轉&KR0024;戸部¶
令史時簿書財賦委積(音/漬)紛至先君精力過人故務¶
愈繁志愈明氣愈厲事愈詳不煩書佐裁决如流扵¶
<pb:KR4d0464_SBCK_049-15a>¶
是風動臺省有快吏元康之譽開興&KR0004;用入粟&KR0024;&KR0002;¶
授户部主事壬辰天興東狩京城下&KR0005;士争入俘掠¶
尋有令約束先君偕同志者突冒兵威禠救百餘口¶
於南薰門下旣而北還郷里乙未嵗　朝廷遣断事¶
官耶律公括諸道户口柄用顓决得人爲急前省&KR0122;¶
李禎巳佐幕府薦先君於公曰王某予弗如也遂署¶
行臺從事户制以籍爲定互占他縣者以死論有愛¶
民馬醫常氏避役匿河内王帥家(帥名/資荣)事露公抵常¶
以死意在籍没州&KR0005;用聳動隣道先君辯之曰常罪¶
止於逋論死非制書本意公怒曰脫有誤並汝坐之¶
反復辯明常竟&KR0023;免明年秋買奴公薨雲中南歸讀¶
書飬晦以厚所待或&KR0134;治生曰非予&KR0004;心也&KR0134;仕州¶
<pb:KR4d0464_SBCK_049-15b>¶
郡曰一丘之木安足棲集日以經史自娯&KR0057;&KR0285;春秋¶
左氏傳西漢書其天文術數䓁學皆通習之年既加¶
一洗心於昜甞質問於玉華子(先生名元礼華/隂人從衆進士)大有¶
所得一日先生發問曰自昔治少亂多君子　人¶
衆何也先君曰豈非天一而地二乾陽方始而隂巳¶
為之倍歟玉華子曰子得之矣集歷代易說為一書¶
題曰王氏纂玄且見吾遯世無悶也嵗戊戍詔試儒¶
士時恩制寛或以廼嗣長可從師取應先生曰以¶
為利非敢聞命甞庭訓惲忱曰吾巳錯断不容¶
殍死無&KR0122;習能儒素起家其荣多矣然學貴¶
不見鑑莹則乃能别物學苟不精如治鑑不¶
用爲不斈昜脉渉丗之道不讀麟經無以見¶
<pb:KR4d0464_SBCK_049-16a>¶
正吾平昔行巳得乎此而巳年四十六旣奪先妣或¶
&KR0134;之娶曰其如不可何老者継室又先余死是轉余¶
於恤少者後予是吾遺累于後竟不復娶¶
淵老人&KR0022;君游䆠咸尊徳樂道問政質疑無¶
巳率如教丙辰春平章趙公璧以書來聘時已¶
克往明年丁巳秋八月十有八日考終牖下享年¶
十有六官至忠顕校尉夫人靳氏相州永和人進¶
子玄之孫安陽丞顕思之次女貞静淑善光備婦¶
生二子惲忱先卒用戊午春三月葬汲縣親仁郷¶
新任先妣祔焉先君資剛明簡宻議論長慮患深¶
以大用自期人亦以此與之握瑜懷瑾群而不矜¶
當官宰務人莫能措手者率&KR0278;為之不聲色少動外¶
<pb:KR4d0464_SBCK_049-16b>¶
事緩急不一言及家人至於吏筆縱横縁以儒術乃¶
其末耳又善尺一簡而盡書勁韻有風格作楷字日¶
滿萬聞一異書佔畢如不及多積至千餘卷友人劉¶
冲見之曰何自苦如是先君曰素無長物非此何以¶
遺子孫其逺大如此所交皆一時名士以取容阿匼¶
為恥生平非疾病未甞見日而作三十寒暑兩昜裘¶
&KR0260;居家寡言&KR0015;以身爲律度人望而畏爱&KR0002;一官府¶
然嗚呼先君㠯刀筆起身垂聲當世於先業為光大¶
惟其秉彛粹㦤思欲克其所未至進進焉不容自巳¶
絶不齒故習一肆於學根極群絰務明大本復旁通¶
天人之術以濟厥用其修已應時開物成務之志是¶
可涯際邪然時與命捩壽止於斯不獲卓犖大見於¶
<pb:KR4d0464_SBCK_049-17a>¶
　　　等聆風樹而含悽履霜露而興感抱昊穹明¶
之氣也愾想平生鏤兹壙石庻幾慰安神靈永閟¶
窀窆之藏銘曰¶
　繄扈王氏世業　髙曽而下&KR0122;習同¶
　　大風泱泱動南&KR0352;　於爍先子德¶
　　一日奮起蛇化龍　樹立先業何光融¶
　　獄唯平反匪厥躬　要以明恕剛而中¶
　　廷平釋之唐有功　漢二千石世業公¶
　　剖裁錯節輸神鋒　庻幾凛凛德譲風¶
　　盧淵日入不可瞳　布衣歸來黙而容¶
　　春秋大昜羅心&KR0336;　跡蟠於泥氣則虹¶
　　冀北一顧凢馬空　道雖人弘繫其逢¶
<pb:KR4d0464_SBCK_049-17b>¶
　　維弗卒施爲世恫　兒能讀書亢吾宗¶
　　白首孰計逹與通　閉門&KR0188;水&KR0372;長終¶
　　翠微之居窈以重一僨不起胡■凶¶
　　悠悠大鈞問無從　太行西峙泉流東¶
　　九原盤盤佳氣葱　䰟&KR0006;歸安此新宫¶
　　　　先妣夫人靳氏墓¶
先妣縣君姓靳氏相州安陽永和鎮人永和自唐歷¶
宋爲名縣鴻儒鉅族代櫛比出靳氏其一也家故饒¶
財世以孝義著聞郷里祖諱師楊字子玄舉進士¶
賦聲&KR0163;屋間■以恩賜第授彰德府教官金百¶
鄴丁論人文之選者殿元爲稱首以¶
■外祖其季也爲人儀&KR0026;秀偉髯滿¶
<pb:KR4d0464_SBCK_049-18a>¶
喜　馬　滿經犬游獵横漳間有河朔故家豪習甞¶
官安陽丞生二女先妣其次也(姨母適李氏今爲/召居郷里有一子)旣¶
　王氏先祖時已殁祖母韓性貞明持門户益嚴先¶
妣孝飬恭順故閨門内事僅絲髪比不敢專須請之¶
后行祖母以是賢之非大故未甞踰外閾姻黨有以¶
合二姓㑹諸親者先妣與焉里中諸媪至顧而不知¶
爲誰平居課兒軰讀書傍治絲枲湏夜分乃休樂聞¶
古人毋儀女誠及善惡興衰等事怡然有得至窹&KR0304;¶
思服旦起爱晴隂問或旱則清澡溢則霃陰輙愀然¶
不懌曰&KR0010;功一失&KR0104;有大於　不然喜津津見顔¶
　先妣性温純慈祥居家　容儀無啞啞言&KR0015;¶
　人物不忍少傷内外　以厚平生不能昜¶
<pb:KR4d0464_SBCK_049-18b>¶
　　物心慊慊惟恐我之　人也世方以服飾相髙¶
　羽耀閭閻間甚者託燕游以&KR0059;謁為事先妣聞而¶
　之朝夕志女功主中饋&KR0013;服在躬承祀孔時甞以¶
事當出乃歸而不自安者移時其幽閑貞順之德蓋¶
可知已嵗戊申夏六月竟以憂勤致疾越明年已酉¶
秋七月廿　九日化于&KR0059;居之適&KR0230;壽四十有五先¶
君識明達旣失内助断不復娶祖母惓　勤稍以内¶
事傳新婦推氏每取先妣婦道是訓因追悼曰汝如¶
醮王氏二十有五年有子有孫未甞以王母自居失¶
為婦禮勤巳至矣不&KR0023;少慰劬勞而止於斯可勝痛¶
哉嗚呼天道悠悠報施善人果可必而恃邪故臨終¶
　　嗚呼哀哉天妥惲可罪而至此極耶追念祖¶
<pb:KR4d0464_SBCK_049-19a>¶
母疇昔之言穩然恫於心故茹哀䘖恤於兹八年¶
是伸荼毒慰下泉發幽光而圗不朽冝銘德莫&KR0002;哀¶
號泣涕以畢其辭銘曰¶
坤柔之德婉以從徤而幹蠱匪婦功伯&KR0078;之卒謚以¶
共淑　先妣柔所鍾主夫中饋成肅雝春秋承祀&KR0013;¶
憧憧善人&KR0023;報天乃公嗚呼福壽不一逢歸咎無處¶
侗厥躬&KR0310;祔無憾哀送終萬家之原偃斧封泉流可¶
竭恨不窮¶
　　　　故權左司都事趙君墓銘¶
君諱謙字和之世爲蓋州人中統元祀用薦者言以¶
材幹&KR0024;行臺左三房提控令史二年春考政上都與¶
予同游居者數月用是情好日洽夏六月闔臺南還¶
<pb:KR4d0464_SBCK_049-19b>¶
君爲中省苛留乃以都司擬之作駐久計君怫然不¶
樂求亟去甚銳事業巳不許信&KR0043;疽發於腦户呻吟¶
無&KR0147;殆不能堪醫庸藥妄一刺而肆裂越三日予與¶
楊易州恕謀曰常山&KR0337;醫麻澤民今之俞跗也&KR0244;召¶
至&KR0002;禱於院使王君儀之可一來救藥凡三往得請¶
踵及門中使趣去之自是内侍不出者幾浹旬後五¶
日夜聞君聲漸嘶執燭起視向壁卧頭岑岑不舉矣¶
比明氣惡逹户外傔從止一老傖戇且愚瞪不知&KR0002;¶
何訪求知故無一人予惻然感傷冒臭惡易衣衾悓¶
(其/疾)緩急困則對榻衣寢自疾亟迄蓋棺凡五旦夜得¶
年五十有七實中統二年七月廿有五日也嗚呼哀¶
哉以義以友䘮無歸責寔在我旣歛詣堂中請曰吏¶
<pb:KR4d0464_SBCK_049-20a>¶
趙謙以官守客死禮以公給䘮郎中賈君仲明怜之¶
官爲&KR1056;緍錢千躬爲護䘮大都城東門郊外&KR0244;表親¶
徐貞者至付之俾轊載歸燕君短小精幹審於吏計¶
蚤&KR0010;從事課府以廉介稱杯酒間言&KR0015;啞啞殊不知¶
爲肅慎氏之族也术甲偁者聲近趙家故以趙定氏¶
云銘曰¶
志樂而奚庸氣信而弗窮曽不知安於命而爲通也¶
心與事捩卒與楇逢柰何乎趙公¶
　　　　故南塘處士宋公墓誌銘(并序)¶
南塘處士宋公&KR0162;館之九年當強圉赤&KR0108;&KR0002;■千挿¶
亥夫人魏氏奄棄榮飬仲子継祖䓁託叅卿趙■禹¶
郷致其命来請曰先人墓壙未克埋銘今將啓■堂¶
<pb:KR4d0464_SBCK_049-20b>¶
祔安妣䘮于柩之左窆有日幸吾子速銘以光■大¶
事某追惟雒尹平生之言重以禹卿孔懷之義■爲¶
次序之公諱珎字子玉姿秀偉有德度早能詩華¶
玄深造理窟散髮揮塵瀟洒有出塵想故中書令¶
律公一見偉其貌竒其才至贈詩稱與有柱石中原¶
之目遂薦爲¶
朝廷侍從官旣而歎曰吾志在長林豐草清泉白石¶
金馬玉堂非所樂也乃辭去中令復授以資便職亦¶
不就嵗甲辰自雲中徙家燕都得金溝水南形勝地¶
十餘畒䟽沼種樹中搆堂曰麗澤碧瀾秀樾景氣二¶
勝日以琴書自娯教子孫爲業野服髙閑漠然以世¶
務不攖其懷然性喜賔客樂觴詠所交皆一時俊乂¶
<pb:KR4d0464_SBCK_049-21a>¶
如王慎獨之愷悌張隣野之諧傲藴藉如楊西菴才¶
鍳&KR0002;姚雪齋王鹿菴之品㓗一世商左山之凝重朝¶
右毎光風霽月過其居者燕樂衎衎必極&KR0172;而後去¶
太史公云視友知人公之行巳槩可見矣夫人魏氏¶
有賢淑行輔承内治能遂公&KR0004;心四子㓜服庭訓皆¶
賢孝&KR0018;藝學長曰紹祖少中大夫河南府路緫管次¶
継祖不仕次光祖侍儀法物庫使次仁祖以琴阮供¶
奉孫十人曽孫四女孫一十四人時莭賀&KR0159;蘭芽玉¶
樹瑶環瑜珥秀映庭户以次列拜上酒介壽公與夫¶
人亦舉觴酬酢一家之内樂融融也公以至元巳巳¶
秋八月考終牖下春秋七十有七越明年庚午冬葬¶
大興縣招賢郷之南原夫人之殁實至元十四年冬¶
<pb:KR4d0464_SBCK_049-21b>¶
十月廿五日也夀八十宋氏上世本蜀城都人逺祖¶
有官言州之吉郷者遂爲河東人曽祖元祖信考章¶
俱有儒行不耀其幽光潜德發於公之身者冝咺赫¶
然公復謙抑不盡享其篤祐遺其子孫至光盛如此¶
銘曰¶
名藉朝端身心考槃貞不絶俗道出夷惠之間以儒¶
雅而擅一時儋天爵而享髙年服食華鮮子孫滿前¶
彯纓&KR0002;綬照耀後先没而從祖是之謂祉全我銘納¶
壙復慰下泉千年而見白日尚知爲青山白雲之僊¶
　　　　大元故蒙軒先生田公墓誌銘¶
金源氏踵唐宋舊制以舉業取士號稱文武正科大¶
定明昌間人材軰出天下英雄盡入吾彀中南渡後¶
<pb:KR4d0464_SBCK_049-22a>¶
境壌蹙時事艱其自淵源見聞中來者多&KR0104;深思遠¶
忠義&KR0108;發懐﨣﨣干城之志况其風聲氣習歌謡慷¶
&KR0099;而有故家遺俗者哉公諱文鼎字仲德姓田氏其¶
先京兆醴泉縣人曽祖俊正隆&KR0004;董汴宫役因家太¶
康之侯陵祖秀徙居&KR0170;城遂占藉焉祖用御史君貴¶
贈上輕車都尉鴈門郡開國伯妣尹氏贈鴈門郡君¶
父芝貞祐二年進士第官至嘉議大夫鎮南軍莭度¶
副使資雅重有相望妣楊氏鴈門郡君公生而爽朗¶
稚時巳軒露頭角棖觸物論爲竒童甞問學燕山張¶
融一見即以不覊許之爲人有膂力善挽彊汴京受¶
兵得請於香林先生應募自効執政以公書生年少¶
初不之重及觀其拳勇誡以方畧詢之宛如&KR0043;將射¶
<pb:KR4d0464_SBCK_049-22b>¶
敵慮無遺䇿以勞授武節將軍西南面元帥府緫領¶
仍佩金符以寵異之京師飢遣公將五百人取封丘¶
麥旣還去城逺倐千&KR0016;來襲衆欲鳥獸散公曉之曰¶
彼&KR0016;我歩&KR0002;前&KR0210;後蹂逃將安之即分爲二隊相去¶
各里許結陣而待戈矢外翼&KR0018;者居中轉戰轉退手¶
先作氣敵叵測不敢迫比至城不亡斗麥一卒執政¶
才其爲命監鄭門前後出活飢民甚衆汴梁下縱民¶
四出護二親北渡時同發者數百家奉親外救死問¶
疾徃來保庇不少倦如渾源劉祁母洎祖母病死半¶
涂二子相顧號泣而莫之何公爲死瘞生&KR0018;兩皆得¶
所其處患難中自捄不睱能急人之急如此何義烈¶
哉遂來居相下以飬親讀書爲事索米&KR0018;薪日供所¶
<pb:KR4d0464_SBCK_049-23a>¶
需以盡子職旣而應廉訪劉汝翼辟爲幕察官時¶
朝廷逺駐龍朔凢上計三往返事集而無難色&KR0010;壬¶
子輔國賢王定封彰德爲分地擢用賢雋特授公爲¶
本道課稅所經歷時持政者多不法公諌止不從即¶
投劾去後果敗中統&KR0004;又爲叅政商挺辟署(河/東)行臺¶
幕属無幾罷歸公少&KR0018;氣挺莭持論髙料事明義之¶
所在勇於必爲自視以爲一世竒士幅巾藜杖掉頭¶
吟諷不知去古為逺邇惟其學髙六藝名重一時&KR0022;¶
君時相争以禮幣招致尚期有可爲而爲之者然以¶
　　太剛又不屑取媚於時故其抱&KR0018;治具竟百不¶
一試晚節與西巖張豸緱山杜瑛以詩酒自嬉不復¶
談經世事矣臨終語其子復曰士之出處莫非義命¶
<pb:KR4d0464_SBCK_049-23b>¶
道行志通伊周不爲之㤗道窮志湮顔原不爲之否¶
從古迄今有才不遇窳死溝壑者豈獨余哉是非所¶
當戚戚於吾&KR0168;也蒙軒其自號云公善作詩工書學¶
遒麗有楷法至於丈尺大字&KR0057;極精妙云癸酉春二¶
月七日以疾終廣川客舎享年六十有三夫人&KR0159;陽¶
李氏系出唐薛王前進士司農丞無黨女共儉淑善¶
母道光備教子孫有法白首一莭安公之貧後公八¶
年辛巳&KR0010;亦二月七日終於家壽六十有八生二子¶
一女嫁士族子復傳家學有詩聲終河間漕司從事¶
衍冨文學通吏事由憲臺史轉&KR0024;中書　今爲禮曹¶
主事庻克光紹遺緒云孫六人曰伯耕曰叔耘叔耨¶
叔耜曰重曰某衍將以年月日舉公柩葬彰南新¶
<pb:KR4d0464_SBCK_049-24a>¶
再拜來請銘　雖後進甞&KR0023;拜履綦知公爲頗詳旣¶
序其行已敢以生平底藴未克展盡爲士論所痛惜¶
者銘之銘曰¶
士貴尚志趍事赴功况作而行之廼士夫之所崇矯¶
矯田公繄時之雄振靈脩之逺駕思從事而匪躬文¶
章足潤身之具才武見將領之風桓桓蔡挺明夫戰¶
攻解臨機而制変張國威於小戎奔走急難&KR0015;談折¶
衝朔漠三往兾群一空顧&KR0154;職而弗辦曽漕計之是¶
供政不我俾坐困簿叢寕窘澗阿肯與彼同利器百¶
而不一試在先生爲不逢道義蟠&KR0336;伊周是宗旣得¶
䘮之不我與吾胡爲而戚乎&KR0168;有軒曰&KR0170;獨善固窮¶
閉户讀書飲水長終人邪天邪問大鈞而無從惟子¶
<pb:KR4d0464_SBCK_049-24b>¶
孫之可卜見德澤之所鍾繄臺閤之就列蔚珪璋之¶
顒顒洹流毖北太行之東雖髙深&KR0006;易位尚知爲&KR0170;¶
軒先生之封¶
　　　　故正議大夫(前/御)史中丞王公墓誌銘(并序)¶
至元二十六年二月丙辰辰刻正議大夫御史中丞¶
横海王君以疾卒于&KR0059;第正寢歛有七日其子庸彛¶
軰縗服纍然持事狀百拜以壙銘來懇以義以分有¶
不得辭者公諱復字子&KR0004;&KR0004;名趾麟伯其字曽祖瑜¶
大父松世家滄州俱隱德不仕禰府君諱昌齡金季¶
甞游䆠河南大梁亡起從恒山史矦叅議軍府事後¶
以公命來攝衛(州/事)有惠化於民惟君噐識早爲經略¶
公所知巳未冬自齊絰中起君襲父職仍領州務明¶
<pb:KR4d0464_SBCK_049-25a>¶
年中統建元真授衛輝二州同知又明年昜州而路¶
就陞貳揔尹君遵守成憲越先正有光至元甲子轉¶
官制行授朝請大夫改倅彰德路無幾以德望入爲¶
中書兩司郎中調議宻勿宰相至以佳士¶
上聞魏河朔鉅鎮吏重而俗囂號難理特輟君以少¶
尹來治廼曰清心不如省事省事莫&KR0002;先殺吏權於¶
是汰冗濫屏姦惡絶&KR0059;謁尚德化民有李氏者珥筆¶
構黨持短長嚇官府張甚君發其姦杖踣之萬喙稱¶
快自是闔郡嚮風書葉飜香曹務爲清簡八年辛未¶
春自中書舎人出知歸德府府居河下流其秋水大¶
至環城爲海衆胥沉爲慼君廼督櫂師浮舟楫濟民¶
於丘陵林木上遂相水衝循横堤䟽二渠一注汳瀆¶
<pb:KR4d0464_SBCK_049-25b>¶
一逹河故道水隨退得&KR0254;田萬頃佃貧民仍請廩粟¶
得萬五千石活飢殍者旣而復揵治囬龍堤&KR0081;邑口¶
於府西以絶永患曰烏可使吾民重漬于泉故水去¶
而民益親継丁母夫人&KR0104;去職未朞¶
詔起君&KR0182;河南道宣慰副使¶
國家方有事襄漢順流以成破竹之&KR0020;故軍需百色¶
羽書交督急於星火一責於我中間籌辦君力爲不¶
少時大軍復東掀五河戰力而餽乏河走凌蔽川不¶
昜轉致衆艱於行君毅然以漕事自任至撞氷東下¶
一夕凍歘解軍威藉以振衆且服君事不辭難而害¶
不苟避有如此者明年超擢陜西四川道提刑按察¶
使尋進拜嘉議大夫行臺御史中丞用&KR0915;才選旣署¶
<pb:KR4d0464_SBCK_049-26a>¶
事有告蘇州應草竊以城叛者或議調急兵徑討公¶
曰維揚去呉&KR0138;三百里不當猝有此変恐憸人流言¶
激之閧乗間以利賄耳與省議合遂駐兵近郊偵其¶
實継發未晚巳而果如料呉人得無虞而妥其臨大¶
事處置明審例如此淮甸沃壌千里公於¶
上前論奏冝設農司募游食者開耕屯以盡遺利&KR0002;¶
爾非惟實内地且威剔遐陬坐銷外侮韙其議付有¶
司施行俄加正議大夫徙按河東山西道以事免歸¶
居三年竟以疾醻之遂至於斯哀哉享年六十有四¶
前後寵錫凢十有一命官極通貴哀榮終始不為未¶
遇以是月壬申葬汲縣親仁郷王尚里禰塋三昭首¶
穴夫人夾谷氏前公卒再娶夫人秦氏生二子曰彛¶
<pb:KR4d0464_SBCK_049-26b>¶
曰範範前公九月&KR0064;卒二女長安歸徒單(衍/亡)次適趙¶
常曰夫人杜氏生子曰庸二子並愿而有文學皆公¶
所自教云曰子度曰女夀適陳氏皆先亡孫二人曰¶
青牛範之子一在褓公為人器量弘深有經史學善¶
持論識変通無贅言居飬甚重周防甚謹及開物成¶
務當其可為推致所學惟恐不臻于極然事無巨細¶
率以大躰中持恥近効取譽所謂以道事君者近之¶
至威儀柔嘉小心式訓又&KR0011;夫仲山甫衛武公之行¶
巳承㫖鹿菴王公人品清峻慎許可甞¶
詔公舉可執政者廼以君名進奏其経濟德業可知¶
巳&KR0004;官河東時憲府争索&KR0046;幣以副上需分司者不¶
計應否悉掩為巳功弊乆恬不為恠至是公以前行¶
<pb:KR4d0464_SBCK_049-27a>¶
没入十萬餘緍盡給之民又平陽府胥有以母䘮甫¶
窆輙從吉執役者公曰忘孝之人胡可與處廼按而¶
斥之其惜躰正俗又如是可書者尚多惟著其繫夫¶
事之重者恐亦公之志也歟銘曰¶
大學爲道將何爲俾明一德新民彛行焉而底善是¶
依要本平治先修齊俾明厥體用或違其在孔學非¶
吾知倬哉王公天秉&KR0302;自穉細行&KR0004;不遺&KR0002;考翼事¶
子肯基一日雲厦盾巍巍楊歷中外厚自持柔嘉維¶
則非公誰又復當用行不疑翰音登天翅屢垂越&KR0002;¶
有物中縶維從心罔單體弗羸期於俯仰無忸怩人¶
或咨惜我則熈以道事君其庻幾六十四載麟儀儀¶
綬何&KR0002;&KR0006;印何纍賁夫松檟餘光輝天其或靳將後¶
<pb:KR4d0464_SBCK_049-27b>¶
貽俾爲清廟璧與圭奉之天門光陸離仙山東麓朝¶
氣霏佳城欎欎君所歸殁而從禰爲受&KR0117;足慰下泉¶
含&KR0015;嘻零落不必西州悲我銘昭昭惟昧詥¶
秋磵先生大全文集卷第四十九¶
<pb:KR4d0464_SBCK_049-28a>¶
