# -*- mode: mandoku-view -*-
#+TITLE: 秋澗集
#+DATE: 2015-09-23 10:26:05
#+PROPERTY: JUAN 48


四十八¶
　　　　　　　　　　　　　元　王惲　撰
　　傳¶
　　　大元故宣武將軍千戸張君家傳¶
君姓張氏諱思忠字正言盧龍永清人也曽祖衍大¶父
徳輔世業農金百年來支屬蕃息居不異爨至今¶以義
門稱燕朔間父諱仝姿沉粹少以易業起家為¶志大元
<pb:KR4d0464_WYG_048-1b>
甲子大兵南畧以良家子從軍𨽻都元帥史¶公麾下以
武幹見稱凡意料且與公契及公鎮守真¶定得專擢拜
以功監領左軍充唐山邑事既而開府¶忠武公紹襲閫
職首以鎮撫授君嵗壬辰以千夫長¶從公略地河南歸
徳禦堅猝不易㧞君鼓勇先士卒¶登且以戎鎧鮮異為
大帥蘇布赫所識及賞犒以功<md:KR4d0464_SBCK_048-1b>¶讓所善高信由是信㧞
出行伍致身顯達遂轉戰宻¶之西山民避兵匿洞窟中
徃徃縱火薰逼君言諸主¶帥禁焉頼全活者甚衆其後
<pb:KR4d0464_WYG_048-2a>
從戍陽夏開邉屯受戍¶整暇兵有餘力而民風愛懐繼
移鎮入鄧凡百草創¶都督史侯皆擬易治一新君依前
以鎮撫供職於是¶招流散復田廬治渠堰整屯戍謹斥
堠咸領辦有方¶不大聲以色人至以佛張鎮撫目之其
慈祥為可知¶丙辰春壽六十有一遘疾終鄧之官舎葬
真定縣臨¶濟里域夫人趙氏後公十九年殁生子六人
宣武君¶即其長也宣武㓜不好弄嘗聚嬉里門能威重
自居¶指顧羣兒不異官府識者已稱其不凡知學穎悟
<pb:KR4d0464_WYG_048-2b>
既不羣及長有謀畧善騎射大都督一見與語竒之命<md:KR4d0464_SBCK_048-2a>¶日侍鈴下庸玉汝之幾冠嗣父職適有事江淮風雲¶交
㑹之際宣武年少英發夙夜聼恭不遑寢餗氣益¶厲志
益明事益辦時軍府有疑獄乆不能決命審鞫¶之畧不
加威而窮奸直枉两造精露闔府與其明察¶至於繕城
壁建樓櫓使號令精彩一軍増雄雖謀出¶於上其所以
廣益於下者多君之力也丞相忠武公¶奏降銀符真授
都督府鎮撫至元五年¶朝廷命帥㑹諸道兵攻取襄樊
<pb:KR4d0464_WYG_048-3a>
為上流破竹之舉宣¶武備列戎行首建戍白議曰淯澮
於漢宜亟據要害¶築堡戍使遏宋人泝流以資冦盜不
然彼或先之豈¶惟奪志吾無如之何矣從之分兵壁其
㑹宋人為氣¶褫時餉道不繼行省以君有畫能幹即擬
充唐州新<md:KR4d0464_SBCK_048-2b>¶野等處提舉糧漕使淯行岡阜間淺深不常
艱於綱¶運君遂揵數堰平水勢隨造江軸車餘千兩兼
速陸¶運復設防戍絶去涂梗舟車通便軍餉為不乏矣
樊¶城小而堅為襄之扞蔽省議取之翦其臂翼君率先
<pb:KR4d0464_WYG_048-3b>
貔虎既登中流矢戰不輟丞相巴延公壯其勇止之¶以
勞宣授行省都鎮撫其職掌大槩上承大帥方畧¶指授
諸將諸軍有所關白必因以上達與夫訓練調¶遣廵羅
等事皆所領治當時諸軍大小四十餘壁每¶翼鎮撫一
員號之曰接手日聽將令於都鎮撫武弁¶佩刀弭於雲
麾之下葢肅如也其倚重比漢軍司¶馬唐都虞之任君
感其知遇誓以捐軀報國至元十¶年春二月襄州破第
功上聞至蒙弓矢鏐鞍繡衣之<md:KR4d0464_SBCK_048-3a>¶賜明年秋九月詔丞相
<pb:KR4d0464_WYG_048-4a>
巴延等水陸並進鄂渚渡江¶師次郢宋人以艨艟鬬艦
横鎖漢面以扼之不克前責¶君辦之君按視對江堡北
有枯河可三里許連接一¶湖湖滙於漢通君喜曰吾事
濟矣遂挽舟由港中盡¶達於湖舳艫蔽江順流而東無
復横格之虞矣大為¶丞相嘉賞時主帥從偏裨百餘騎
行視郢險天大霧¶不覺抵壁下彼潛出兵圍之數匝衆
相顧失色君¶奮槊突擊殺數十人為解去因建言於相
府曰郢據¶漢為池東南又有沙陽等城旁為掎角宜乘
<pb:KR4d0464_WYG_048-4b>
鋭先破¶之則郢乃孤矣韙其策即命君督精甲潛徃不
移䕃¶掀沙揚石掇新城降沔陽而去隨與諸軍併力破
夏貴¶兵於陽&KR1682;堡以清江道我師飛渡駐軍武昌矣時<md:KR4d0464_SBCK_048-3b>¶朝廷策諸將始加散秩以功最授宣武將軍師既東¶前
阻鄱湖風浪君力督水師浮梁而濟其敏㨗赴功¶類如
此宋相賈似道罄國力結陣丁家洲塞江路誓¶與我師
鏖決丞相公命君督諸軍前陣君鷹揚致師¶出入行間
指授方畧意甚暇也一再合而宋人敗績¶遂入建康丞
<pb:KR4d0464_WYG_048-5a>
相阿珠即分兵趣𤓰歩回擣維揚擇勇¶而有謀者皆徃
君首膺其選丞相公皆不遣令將䇿¶勝一軍權充萬夫
長聞於朝其為二相倚重者若爾¶命未下竟以勤勞致
疾以是年夏五月殁金陵之軍¶幕得年三十有九丞相
公聞之驚悼以馬箠擊地有¶云亡誰繼之嘆遣屬將祁
祐䕶其轊歸張君為人多¶鬚髯氣量宏事親孝撫諸弟
以愛與人交有終始不<md:KR4d0464_SBCK_048-4a>¶一言忘盡心所事國爾忘家若
飢渇之於飲食其趨¶事赴功臨機制變志慮出人意表
<pb:KR4d0464_WYG_048-5b>
拊循士卒與同甘¶苦皆樂為之用故其燕趙勁氣所向
披靡樹駿功為¶尤多初渡江凡軍中俘士人為獻者君
與求親屬悉¶資遣之其或願留依庇者事甫定一皆縱
還鄉里夫¶人房氏唐相國梁公裔内助有法配君徳良
稱先君¶殁生子男四人長曰用道嗣君職次用和用康
用章¶女四人適名族繼室史氏太尉忠武公之次女生
女¶寕哥孫男四人女孫三人贊曰張氏三世在野純積¶既
乆故所發攸厚若父鎮撫君起壠畆奮棘荆致身¶為偏
<pb:KR4d0464_WYG_048-6a>
裨亦云顯矣其施若猶未也逮君遭乘機運奮發¶志勇
以投風雲之㑹惜乎功名垂就不享其報使英<md:KR4d0464_SBCK_048-4b>¶姿茂績
有鬱而未盡者今嗣侯以破靖江討江西逋¶冦等功進
武徳將軍行軍總管風姿文雅延譽士大¶夫間殊藉藉
然葢將衍大遺澤而大其世業者耶用¶道與内弟(闕/)㳺交
甚欵以家傳見屬遂直書其事至¶於筆削其間以俟夫
學春秋者焉¶
　　　盧龍趙氏家傳
<pb:KR4d0464_WYG_048-6b>
孟倅穆尋墜緒纉先猷特懇太史王惲通述一傳庻¶幾
遡川流而逺紹淵源溉根本而敷榮枝葉以衰謝¶辭者
再請彌堅謹按趙之得姓肇自周穆䇿造御勞¶胙土受
氏子孫蟬嫣代有聞人時邈譜逸蔑克倫次¶所可知者
當唐世逺祖諱少陽生子簡亮亮生元遂¶宦㳺於燕家
焉因為盧龍人遂生子思温字文美姿<md:KR4d0464_SBCK_048-5a>¶英栗拳勇絶人
尚氣任俠五代初燕帥劉仁恭壯其¶才武叙為偏將晉
王存朂來問罪公率所部挺身逆¶戰目中流矢為統帥
<pb:KR4d0464_WYG_048-7a>
周徳威所摧晉王聞其驤勇義¶而釋之數蒙指縱逮與
梁人戰於華野陷陣深入斬¶戮不勝計第功最加金紫
光禄大夫檢校尚書左僕¶射使持節平州諸軍事平州
刺史神册二年遼太祖¶遣元帥擁大兵來攻城中糧盡
援絶公審形勢之¶攸歸察輿情之去就遂欵附太祖素
知其才勇可¶重任寵遇殊渥東伐渤海俾將全師充都
團練使既¶至旬餘率敢死士十餘軰突戰先登立㧞其
城身被重傷¶太祖親調藥以敷之武帝即位論敵愾功加
<pb:KR4d0464_WYG_048-7b>
檢校太¶保静軍節度使天顯十一年石晉起義并門來
求援<md:KR4d0464_SBCK_048-5b>¶因即命公出師風憲間掎角之敬塘賴以克濟加
特進檢¶校太尉中書門下平章事燕京留守盧龍軍節
度使¶管内觀察處置等使明年進階開府儀同三司兼
侍¶中封天水郡開國侯食邑一千五百戸仍賜恊謀静¶
亂翊聖功臣兼雲應朔奉聖等道採訪使時方兵後¶彫
瘵未蘇政舉綱條惟從寛簡轉臨海軍節度使㑹¶同元
年使晉行册禮還檢校太師兼侍中進開國公¶加食邑
<pb:KR4d0464_WYG_048-8a>
五百戸二年春有星隕於庭俄薄疾以三月¶廿日薨享
年五十有入上聞震悼奠祭賻賵有加贈¶太師衛國公
葬昌平縣五華山之陽敕集賢大學士¶張礪銘其神道
公事親孝奉上忠出入行陳三十年¶大小百餘戰勲業
烜赫身都將相備極人臣之貴而<md:KR4d0464_SBCK_048-6a>¶謙撝自牧退然若無
能為者冝其以功名終初遼祖¶殂后述律氏智而忍悉
召大將妻諭曰我今寡處汝¶等豈冝有夫復謂諸將曰
可徃從先帝於地下有過¶者多殺於木葉山墓隧中公
<pb:KR4d0464_WYG_048-8b>
後以事忤后使送木葉¶山辭不行曰親寵莫后若何不
徃曰子㓜國疑未能¶也廼斷其一腕以送之直公而不
殺平昔守正不屈¶類如此配太原王氏贈鄭國太夫人
繼室清河夫人¶張氏陽翟夫人翟氏子十有一人長曰
延照永清軍¶節度使侍衛親軍事特進檢校太尉同
政事門下平¶章事開國公食邑一千五百戸賜號推忠
奉節毅勇¶功臣(十一世孫两山北遼東/道廉訪使今居&KR0739;陵)次曰延祚燕京
留守¶檢校太師開國公食邑一千戸(十一世孫朏肥鄉/三務使今居燕十)
<pb:KR4d0464_WYG_048-9a>
(三世<md:KR4d0464_SBCK_048-6b>¶孫天民遼陽省/都都事今居平灤)曰延卿竭節匡邦保義功臣大同
軍¶節度使檢校太師開國公食邑一千戸曰延構供奉¶
官東西班都㸃檢曰延威推忠佐命翊賛功臣保静¶軍
節度使特進校太師開國公食邑一千戸(十一世孫¶明/今仕两浙運)
(司知/事)曰延晞飛龍院使檢校尚書左僕射曰¶延誨保静
軍馬歩軍都指揮使曰延光順義軍節度¶使曰延玉彰
國軍節度使曰延煦㸃檢曰延紹同州¶兵馬使曰延旭
内庫提㸃女十四人長適泰安州刺¶史傅知寳次適天
<pb:KR4d0464_WYG_048-9b>
雄軍節度使檢校太尉兼侍中韓¶巨美次適𢎞農楊氏
次適竭誠奉國翊賛功臣東平¶軍節度使特進檢校太
師兼御史大夫上柱國南陽¶郡趙國公尚書令判三司
使韓徳樞次適榆州刺史<md:KR4d0464_SBCK_048-7a>¶張彦英次適彭城劉氏次適
左林大將軍張美次適¶宣徽南院使天平軍節度使檢
校太師同政事門下¶平章事判三司韓勣次適清河張
氏次適愽陵崔氏¶其開府太師衛國公第五子特進府
君即穆之十二¶世祖也𦵏建州永霸縣白羊峪有乾統
<pb:KR4d0464_WYG_048-10a>
七年夫人馬¶氏所樹銘幢特進府君生二子曰主舜左
千牛衛大¶將軍生子四人曰匡禹臨海軍節度使生八
子第七¶子為翰仕至保遂州團練都統使始𦵏大興穴
&KR0008;别¶墅即睿智皇后賜田也生三子相之生五子第三
子¶洧生六子第二子公為嗣兼管内觀察使一子鎔官¶
鎮國上將軍一子居常驃騎衛上將軍七世並襲遼¶世
爵相之府君弟進之永豐庫使尚之生子沿絶進<md:KR4d0464_SBCK_048-7b>¶之一
子漬寕昌軍節度使贈金吾衛上將軍三子仲¶曰公謹
<pb:KR4d0464_WYG_048-10b>
龍虎衛上將軍静江軍節度使四子孟曰興¶祥賢而多
材仕金海陵世宗两朝以徳望門地致仕¶途顯赫官至
開府儀同三司左宣徽使太子少傅申¶國公封鉅鹿郡
王𦵏良郷回城劉李里蔡家凹迄今¶以趙大王墳目之
翰林待制趙攄所撰神道碑在焉¶驃騎府君生五子曰
柄天資孝友博學克守世範曰¶挺邃星厯術金初任靈
臺司正郎曰機留心軒岐書¶伎精良選充尚醫侍宣宗
官至保冝大夫曰梅善貨¶殖致屋潤積而能散貧乏者
<pb:KR4d0464_WYG_048-11a>
多沾其惠興陵因㳺畋¶宿其家聞富而好禮賜銀燭盤
二鄉梓榮焉嘗監謝¶邨鎮酒曰植字景道穆之曽祖也
姿清淑有操行力<md:KR4d0464_SBCK_048-8a>¶學務為無所不窺工作詩嘗舉進士
不偶輒拂衣去易¶名質隠穴&KR0008;别墅教授為業别墅東
二里許即金建春離¶宫明昌間道陵春水過聞絃誦聲
幸其齋舎諷詠門¶間所題詩有折脚鐺中烹白薺打頭
屋底看青山者¶乆之尋召至行殿賞其志趣不凡命之
以官固辭曰¶臣僻性野逸志在長林豐草金鑣玉絡非
<pb:KR4d0464_WYG_048-11b>
所願樂况¶聖明在上容巢由為外臣可乎道陵益竒之
特賜田¶十頃復之終身士論烜燿自是不呼姓名皆曰
建春¶徴君號其鄉曰崇讓尊顯之也終於泰和二年三
月¶乙丑享年八十五配李氏生子玫司正府君之子曰¶
侃字和之穆之伯祖儀觀修偉學識通貫尤長於音¶律
儀制章宗時用閥閲子弟試太常禮樂科中承安<md:KR4d0464_SBCK_048-8b>¶二年
登歌甲首由是於禮樂愈覃精為專門之學矣¶積勞自
工師副正轉恊律郎貞祐播遷禮樂散失不¶完命楊禮
<pb:KR4d0464_WYG_048-12a>
部雲翼馬太愽千里詳定府君以掌故得¶預節文所不
備條理之未暢資其論説補罅為多累¶官定逺大將軍
大樂署直長權知太廟署事金末南¶遷校量鐘律獨黄
鐘抑而不揚既至汴林鐘復爾雖¶更鑄尚然竊自嘆曰
八音與政通隂陽消長所在可¶以卜時之治忽中興其
不竟乎既而金亡嘗㑹飲市¶樓樂甫作語所知曰革有
狠戾音即去之果有酗而¶鬬死者其沉機先識如此壬
辰北渡隠居鄉里未嘗¶一日忘其素業廼編集郊祀所
<pb:KR4d0464_WYG_048-12b>
記憶者為祀典樂志¶辨凡三十卷或譏曰若子所學與
時豈不背戾答曰<md:KR4d0464_SBCK_048-9a>¶文武迭用世道之常今向平治以是
備他時求訪之具¶聞者嘆其資深而慮逺歳戊戌¶襲封
衍聖公孔元措薦府君於¶朝攝大樂丞乘傳徧厯四方
搜訪前代禮官樂師祭器¶圖集備預制作中統建元以
來文物郁然君有力焉壽¶入十一卒時已未夏四月廿
七日也配金吾李氏一子¶守忠正大間策論進士仕至
承徳郎管勾尚書省承發¶司前君殁娶王氏桑氏孫五
<pb:KR4d0464_WYG_048-13a>
人柔原圭秀異曽孫繼祖¶榮祖興祖顯祖等八人曽女
孫十人𤣥孫男三人保宜¶府君之子曰璧字叔寳穆之
叔祖姿沉雄有才幹渉獵¶經史中武舉第官廣威將軍
宣宗麗妃位奉事卒於戊¶午嵗九月十九日得年六十
五配史氏麗妃兄之女生<md:KR4d0464_SBCK_048-9b>¶三女俱適時族建春府君之
子玫字文玉穆之祖也資¶長厚耿介不妄交游學問淹
貫工辭翰藉門資調遵化¶三司使易代後僻居研窮理
學申明家法勉子孫興門¶戸為務自稱貽齋居士壽八
<pb:KR4d0464_WYG_048-13b>
十五終於戊辰三月九日¶配良鄉李氏母儀婦道光範
中表生子鉉字仲器㓜孤¶藉伯考定逺君翼誨及長雅
淡喜讀書不樂仕進邃易¶學好古多巧思音律占筮咸
詣其精妙¶太宫肇造鐘鼎祭器法物朝儀以先生家學
精思罕¶匹命之監視或以方伎¶上聞適營建新都俾灼
吉兆基命丕作蒙賜白金五¶十星重幣十襲相臣因欲
官之辭不可止其言人榮¶悴雖察五行盛衰必配合道
義廣示勸戒名公朝士<md:KR4d0464_SBCK_048-10a>¶歆其學識來質疑請益者無虚
<pb:KR4d0464_WYG_048-14a>
日焚香煑茗問出三¶代鼎彛法書圖籍傳觀披玩論辯
皆有證據及談遼¶金故事揮麈緩頰使聽者忘倦慈祥
豈弟之色津津¶溢眉睫間有承平遺老氣象晚節號鈍
軒逸皓諸賢¶贈遺詩文無慮數百篇嘗於祖竁側構亭
為春秋奠¶祀所承㫖王文忠公扁曰遺安樞相商左山
為之記¶其為名紳稱賞若爾今年登期頥康寜順適壽
祉未¶可量也娶李氏生子穆性純孝早傳家學善篆𨽻
以¶敏慧延譽搢紳間得從事翰林出倅孟州轉邢臺尹
<pb:KR4d0464_WYG_048-14b>
超授承務中山府判官穆之子遹祖述祖廸祖遵祖¶孫
遷安於戲趙氏自五季迄今三百餘年子孫蕃衍¶幾於
千人忠傳學繼世濟其美越不事宦㳺者學術<md:KR4d0464_SBCK_048-10b>¶行義亦
昭晰於時與韓劉馬共稱為燕四大族至比¶唐李鄭崔
盧由開府太師衛國公忠毅奮發捐軀為¶國敦篤大本
君子之澤其流淵長亶其然乎推延威¶特進府君第五
房一傳而二再傳十二人三傳至廿¶八人四傳四十五
人五傳而六十四六傅八十四七¶傳九十二八傳當建
<pb:KR4d0464_WYG_048-15a>
春府君行羣從數幾滿百本支¶子姪廿有八然遭壬辰
喪亂存者僅三人而已非頼¶穆之訪緝譜牒則後人無
由知其祖考之所自出宗¶系之所自分今復揚豐功之
盛烈發潛徳之幽光傳¶載無遺垂鴻不朽俾趙氏來者
觀感景仰克念無忝¶是亦顯揚之一節也傳曰慎終追
逺民徳歸厚矣又¶曰惟孝子善繼志述事若穆也可謂
有志追逺述事<md:KR4d0464_SBCK_048-11a>¶者也大徳已亥秋七月翰林學士中奉
大夫知制誥¶同修國史王惲述
<pb:KR4d0464_WYG_048-15b>
　　　開府儀同三司中書左丞相忠武史公家¶傳¶
丞相史公天澤其先燕之永清人世以族茂財雄號¶農
里著姓曽祖倫祖成珪繼有純徳百年來潤涵淵¶寖滙
而不發逮父尚書府君秉直讀書尚氣義為一¶方向服
生三子天倪天安公其季也¶國朝癸酉嵗冬十月太師
穆呼哩以王爵帥¶天兵南畧中夏雷砰霆激震蕩無前
府君審興運之㑹歸¶一羣疑之去就倡率義從降軍門
王炤其誠數¶千人頼以生仍令府君統降主漕繼從王
<pb:KR4d0464_WYG_048-16a>
攻北京<md:KR4d0464_SBCK_048-11b>¶下之以勞授行部尚書淵流騰盛千載之㑹實
開於¶此及金將武仙以真定降王命公兄天倪充河北¶
西路兵馬都元帥即鎮守俾先贰焉時公年二十有¶三
身長八尺音吐鐘鈜然善騎射拳勇絶人屬櫜鞬¶署帳
前總校明年乙酉春䕶母夫人北歸仙尋叛都¶帥遇害
府僚王縉王守道追公及燕曰變起倉猝部¶曲散走多
在近郊即回斾當不招自至公毅然曰不¶共國之讎死
亦當徃遂傾槖易伏南還以圖報復行¶次滿城得士馬
<pb:KR4d0464_WYG_048-16b>
甚衆餘兵四集牙將毛等即推公¶攝行軍事遣監軍李
伯祐言狀於王就請兵濟討即¶命公紹兄職仍以國將
笑乃旱統精兵三千為援合¶勢進攻盧奴仙驍將葛鐡
槍八主薄擁萬衆來捄公<md:KR4d0464_SBCK_048-12a>¶撤圍逆之奮先將士灑血馳
戰呼聲殷地無不一當¶十葛氣褫㑹日暮退依𣲖水為
阻公料其惰歸敵必¶宵遁果然乘之衆大潰生擒鐡槍
資其器仗儲偫軍¶威大振遂下中山略無極㧞趙州進
駐野頭仙懼奔¶西山之抱犢砦其年夏六月復真定無
<pb:KR4d0464_WYG_048-17a>
幾宋將彭義¶斌隂與仙合又圖竊取公同國將禦諸賛
皇扼仙軍¶不得進義贇勢蹙嬰火炎山自固主帥問計
於公曰¶賊衆山扼自陷圮地此易破也遂令監軍孫提
鋭¶卒五千公略其後繼以鐵騎蹂之斬義贇戲下自是¶
義勇之名軒襮燕趙間後數月仙潛納諜者匿大厯¶寺
夜斬關為内應遂反其城公跳走藁守帥董俊以¶全軍
授公復與薩納台破走仙主帥忿民之反覆驅<md:KR4d0464_SBCK_048-12b>¶萬人出
將𠞰焉以示威公曰楚皆吾軍民我力不能及¶一旦委
<pb:KR4d0464_WYG_048-17b>
去不幸為賊脅制今殺之何罪弗聽復力争良¶乆乃悟
而全釋公乃繕城壁除武備明號令守禦以¶方為不可
犯之計嵗荒食艱捐甘苦與衆共之於¶是招流散拊瘡
疾披荆榛掇瓦礫數年間官府及民聚¶以次完治然高
公抱犢諸柵仙之巢穴也不即翦覆¶則終遺後患隨攻
下之仙䑕竄而去繼又取相衛¶太宗即位公入覲朝議
方選三大帥分統漢地兵¶上素聞公賢¶詔為左路萬戸
以真定河間大名東平濟南𨽻焉庚¶寅冬圍武仙於汲
<pb:KR4d0464_WYG_048-18a>
小大凡十餘壁金將哈逹以衆十¶萬來援鋒始交不利
諸將乘虚一時奔北公獨以千<md:KR4d0464_SBCK_048-13a>¶人繞出敵後挺刄横擊
敗一都尉軍既而復與大軍¶合攻仙逸去復取衛州明
年壬辰¶太宗由白波渡河¶詔公以兵由盟津㑹河南至
則¶睿宗皇帝已破哈達軍於三峯山乃命公略地京東¶
遂招降太康柘縣瓦岡睢州追殺守帥慶善努於楊¶邑
金主東播復自黄龍岡來襲我新衛公聞之輕騎¶馳赴
比至已合圍奮戈突抵城下呼守者韓帥曰汝¶等勉力
<pb:KR4d0464_WYG_048-18b>
援兵繼來復躍出敵愕睨為披靡明日大軍¶至内外夾
擊敗走蒲城公尾其後金將巴哈所將兵¶尚八萬我殺
掠殆盡金主以單舸東保歸徳公與階¶軍㑹睢陽同僚
薩吉斯欲薄城背水而營公曰若敵<md:KR4d0464_SBCK_048-13b>¶來犯我進退失據
此豈駐兵地耶公争不下以其事¶赴汴比還全軍皆沒
其圍蔡也當懸瓠北面潛涉汝¶險出入壘中血戰者連
日蔡兵大衂汝水為不流金¶亡公還趙視師自乙未版
籍後政煩賦重急於星火¶以民蕭條卒不易辦有司貸
<pb:KR4d0464_WYG_048-19a>
賈胡子錢代輸積累倍¶稱謂之羊羔利嵗月稍集驗籍
來徴民至賣田業鬻¶妻子有不能給者時兵民未分賦
役互重復遇征戍¶則趨辦一時中外騷屑殆不聊生公
憫詣¶闕併奏其事民債官為代償一本息而止軍則中
戸¶充籍其征賦差貧冨為定額¶上皆從之布告諸路永
為定制迨戊戌已亥間仍嵗蝗¶旱復假貸以足貢數積
銀至萬三千餘鋌公度民不<md:KR4d0464_SBCK_048-14a>¶可重困乃先出其家貲次
及族屬官吏均配以償遂¶折其券監郡蒙古薩里以國
<pb:KR4d0464_WYG_048-19b>
兵鄂囉數萬以散處州¶郡間營帳所在大致驛騷伐桑
蹂稼生意悴然公騰¶奏¶太后悉徙居嶺北由是軍民肩
息田里遂有生之樂¶迄今真定兵甲民數勝於他郡由
公牧養其根本故¶也¶國朝自金亡以來嵗有事於宋公
未嘗不在戎行棗¶陽之役城小而堅主帥忿其攻乆不
㧞命徑乘其城¶公率馮程二巴圖爾(國語謂勇/曰巴圖爾)先諸將
登¶太子庫楚壯其勇惜其材傳呼止之公戰愈力克焉¶
其攻襄陽也宋以舟師數千陳峭石灘掎角以綴我<md:KR4d0464_SBCK_048-14b>¶肘
<pb:KR4d0464_WYG_048-20a>
太子以城不易㧞可趣利舟楫命公徃以陳翟二校¶自
翼驅猛士兩舸直前擣之彼氣既奪奪槊盪決覆¶溺者
萬計獲焉及取光化復列絙首上立陷其城復¶州之役
敵盛以鬬艦三千艘鎖湖靣為栅公進説曰¶栅破則鎖
當自潰遂募勇敢士四十軰親鼓而前壊¶蕩無遺復懼
而降其攻壽春也公獨當一靣宋人以¶我圍逺勢分緩
急首尾莫應賊乘夜果來斫營公單¶騎逆戰手格殺數
人戲下繼至悉驅賊入淮水至於¶掀滁州蹂盱眙掇寳
<pb:KR4d0464_WYG_048-20b>
應瀕江渚且破且降者二十餘¶所雖㑹諸道兵共事其
伐謀制勝敵愾樹功未嘗不¶在羣帥之右及䇿勲盟府
推讓行間雖寸長不掩故<md:KR4d0464_SBCK_048-15a>¶諸將屈盡其智能士卒樂出
死力論者謂公智信仁¶勇堂堂有古良將風壬子嵗公
入覲¶憲宗察其忠勤特加顯異遂以衛五城封公為封
邑¶方今¶聖上龍潛即知河南困敝請分治培植為異日包
舉¶殘(闕/)之本許焉遂以公充經畧使公以河外虚耗日¶乆
封豕存食於内邉冦日侵於外非大與祓濯則不¶可去
<pb:KR4d0464_WYG_048-21a>
之舉賢能汰冗濫抑豪強均賦役信賞明罰訓¶農勸兵
列堡戍以絶冦衝實屯廪以給邉餉凡政之¶不便及民
所欲而未得者率更張而立行之睢州長¶楊興封丘簿
董極横恣不法暴其惡肆諸市萬口¶稱快明日閭閻間
有畫公像者不二三年方數千里<md:KR4d0464_SBCK_048-15b>¶之間行於野民安其
樂郊出於塗商免其露處觀善¶俗既庻而有教察軍志
則又知夫怯私鬬勇公¶戰威行惠布陽開隂肅内外修
治略無遺䇿河流逺¶潤衛亦復承平之舊宋人為禜其
<pb:KR4d0464_WYG_048-21b>
北門矣丁已春¶詔左丞相阿勒格爾勾較諸路財賦性
苛刻鍛鍊羅¶織轉功為罪上下例遭凌辱公以勲舊獨
見容假公¶請曰經略事我實主治是非功過理當我責
今舎焉¶而罪餘人心何能安怒叱其去公不為動堅請
者數四¶用是翼蔽頓釋者甚衆戊午秋扈¶憲宗西征明
年夏駐合州之釣魚山秋疫作方議¶回鑾宋將吕文徳
率艨艟千餘蔽嘉陵江來犯逆戰¶不利<md:KR4d0464_SBCK_048-16a>¶上命公禦之乃
分軍為兩翼跨江¶列陣文徳軍至截流縱擊&KR1025;鉅艦數
<pb:KR4d0464_WYG_048-22a>
百艘追至重慶三戰三㨗遂班師¶而還又明年庚申夏
六月是為中統元年¶皇帝御極首問公治國安民之道
遂具疏以聞皆時¶所急務¶上嘉納之旋命公撤江上軍
還授河南等路宣撫使¶兼江淮諸翼軍馬經畧使制辭
有史天澤自¶太祖皇帝命穆呼哩國王開拓漢地卿兄¶
有佐命殊勲又扈從¶朕之¶父兄勤勞王事文經武略於
國有功綏撫河南民懐¶惠愛有功高心小夷險不移之
㫖明年夏五月由江<md:KR4d0464_SBCK_048-16b>¶淮經畧使進拜中書右丞相公既
<pb:KR4d0464_WYG_048-22b>
秉鈞衡細大之務¶知無不為然言必慮其所終行必稽
其所敝不強時¶之不能不禁民之必犯體時順勢通變
制宜於是清¶中書以正紀綱分六部以綜名實設撫司
以肅州郡¶退貪殘以簡賢能霈恩澤以安反側頒禄秩
以養亷¶節禁賄賂以絶倖門又定省規十條董正其機
務¶憲宗初年括戸餘百萬至是諸色占役者強半悉奏¶
還為民籍以紓疲瘵論思之際處國相儒臣間調諧¶彌
縫必使情通理得期於事集功成澤被生民而巳¶自是
<pb:KR4d0464_WYG_048-23a>
上下交孚¶帝載熈緝中書無留務矣故中統初元文物
休明階¶太平之治者公之力為居多秋九月扈從<md:KR4d0464_SBCK_048-17a>¶北征
次昔木上與額埒布格遇命沁津為右軍公為¶左軍仍
合大勢蹵之北兵潰遁三年春璮賊隂結宋¶人以益都
叛¶上命親王哈必齊總兵討之兇勢張甚¶詔公徃視聞
璮入據濟南公曰豨突入笠無能為也¶至則進説於王
曰璮多譎而兵練不宜力角當以嵗¶月斃之遂環以深
溝高壘奔軼應援之計畧不能肆¶四月軍潰出降生擒
<pb:KR4d0464_WYG_048-23b>
璮公力主斬於軍門誅同惡者¶數十餘人悉縱歸傳檄
東下為璮守者皆降及陛見¶悉歸功諸將乃以擅殺自
劾¶上察公忠誠亦不之罪初¶臨軒授鉞付公顓征諸將
皆聽節制迨卒事未嘗以<md:KR4d0464_SBCK_048-17b>¶詔㫖示人三齊平首奏兵民
之權不可併居一門行¶之請自臣家始史氏子弟即日
皆解紱而退初公既¶相即辭其封邑凡三請乃許其謙
遜宻勿類如此至¶元改元加光禄大夫中書右丞相如
故三年¶皇太子燕王領中書兼判樞宻院以公為左丞
<pb:KR4d0464_WYG_048-24a>
相樞¶宻副使遂議建三衛及留兵寓農之䇿不二三年
國¶容軍實蔚然可觀六年¶朝廷營取襄漢¶詔公與駙馬
呼喇珠徃經畫之賜金駱甚渥至則相¶要害起一字城
聨亘諸堡貯兵儲絶聲援示以乆駐¶必取之基而繼以
疾還明年進開府儀同三司平章¶軍國重事仍令右丞
相安圖諭㫖曰中書省尚書省<md:KR4d0464_SBCK_048-18a>¶樞宻院御史臺或一月
或浹旬大事卿可商議小事¶不煩卿也十年宋將吕文
煥以襄陽内附¶聖天子赫然有掃清六合混一車書之
<pb:KR4d0464_WYG_048-24b>
意明年秋與¶右丞相巴延總大軍行臺荆湖自襄州水
陸並進趣¶鄂渚渡江中道病不能進¶上聞遣使賜葡萄
酒勞公仍慰諭曰卿自¶朕¶祖宗以來躬環甲胄䟦履山
川宣力者多矣又卿首¶事南伐異日功成皆卿力也勿
以小疾阻行便為憂¶勞可且北歸善自調護公還真定¶
上又遣其子杠與尚醫馳視及賜參糖等物因附奏¶曰
臣大限有終死不足惜第請天兵渡江以殺掠為<md:KR4d0464_SBCK_048-18b>¶戒言
訖而薨略不及其家事年七十有四訃聞¶上深震悼遣
<pb:KR4d0464_WYG_048-25a>
近侍致奠賻白金若干贈太尉諡曰忠¶武仍勅辭臣製
碑表其勲徳公忠亮有大節出入將¶相近五十年其元
勲碩徳柱石¶四朝師表百辟殆古社稷臣而氣貌循循
若無所為¶者及臨大事論大政夷大難毅然以天下之
重自任¶要以竭忠徇國尊主庇民為心一以至誠將之
其視¶富貴權勢斂然畏逺若將有凂於巳者其善始令
終¶世擬之郭汾陽而氣量涵宏識慮明哲又根於天性¶
粹然故¶累朝賞公忠勤¶龍光稠疊前後賜賚不可殫紀
<pb:KR4d0464_WYG_048-25b>
公初進大拜<md:KR4d0464_SBCK_048-19a>¶制下之日¶朝野交慶公門閤蕭然若無所
事有面説公以威權¶自張者公因舉唐周墀為相問於
韋澳曰力小任重¶何以能濟澳曰願相公無權墀愕然
不知所謂澳曰¶爵禄刑賞與天下共之何權之有又曰
某縁汗馬頗¶著㣲勞餘將何有今¶眷倚如此正以軍國
事體猥多厯練老夫有通譯其¶間為諸公調達耳相則
吾何敢當言者悚服而退至¶於開誠心布公道集衆思
廣忠益用人齊家訓教子¶姪又有大過人者當歸徳城
<pb:KR4d0464_WYG_048-26a>
潰脱李大節於白刃俾¶參幕謀留務無巨細一以委之
參卿王昌齡代公治¶衛亦以聽其注措其裨賛籌畫則
王守道納哈塔松年<md:KR4d0464_SBCK_048-19b>¶四人推誠委寄雖骨肉莫能間故真
定治效高視他¶郡四方為之訓北渡後名士多流寓失
所知公好賢¶樂善偕來㳺依若王滹南元遺山李敬齋
白樞判曹¶南湖劉房山段繼昌徒單顒軒為料其生理
賔禮甚¶厚暇則與之講䆒經史推明治道其張頥齋陳
之綱¶楊西庵張條山孫議事擢府薦達至光顯云初武
<pb:KR4d0464_WYG_048-26b>
仙¶既害都帥公紹其職及兄子楫長即奏牘於¶朝曰臣
始遭家難黽勉承乏以雪讎恥今姪楫等皆¶可勝任願
以職歸之畢臣宿志¶太宗曰但聞争官者多讓職者鮮
卿之此舉殊可嘉¶尚¶朕自有官俾之即詔楫為真定路
兵馬都總管後又<md:KR4d0464_SBCK_048-20a>¶奏次姪權充唐鄧軍萬戸公因以疾
乞退曰臣無大¶功報國一家處三要職¶恩寵踰等敢昧
死固請¶上曰卿奕世忠勤有勞於國一門三職何愧何
嫌竟¶不允¶憲宗駐六盤也¶詔發民為兵¶勅使擬公子為
<pb:KR4d0464_WYG_048-27a>
帥公曰吾昆弟三人大兄之子俱顯¶仲之子未也幸先
之使者嘆服竟以姪子樞充新軍¶萬戸初總衛鈞魚也
有邉將富察琚者𨽻焉日有言¶偃蹇不為愜公含容之
明年渾都海平行臺上功相¶府獨琚名闕公問焉或以
前事對公曰聞平夷隴右<md:KR4d0464_SBCK_048-20b>¶若功最多其可後哉即命具
完文以進遂均賞賚其¶忘過記功又如此嘗集子姪輩
戒之曰史氏起龍幹¶際風雲徳凉效薄今身名顯赫宗
族昌熾如是何以¶答乾坤大造¶累朝之恩私乎若以王
<pb:KR4d0464_WYG_048-27b>
事殁邉裹馬革歸葬吾素願¶也汝等異時䇿名委質盡
忠所事以圖報¶國又曰惟孝與義可有立於代汝等謹
服此訓茍違¶吾言與暴君丘墓等爾公年四十始折節
讀書酷嗜¶資治通鑑真積力乆義精理貫諷誦略皆上
口至成¶敗是非徃徃立論出人意表雖老師宿儒有不
加詳¶者至矢謀廟堂運籌戎幄良法美意契合融㑹見
諸¶行事者誠無愧於古人云八子格中書右丞樟前新<md:KR4d0464_SBCK_048-21a>¶軍萬戸棣中山知府杠提刑按察使杞前衛輝路總¶管
<pb:KR4d0464_WYG_048-28a>
梓澧州路同知楷終南陽府同知彬御史中丞孫¶男一
十六人不肖惲猥登公門者有年及與諸子游¶故聞公
言行頗詳以家傳屬筆故勉為譔述異時太¶史氏勒元
勲於帝籍賛畫像於凌烟庻幾有所考焉¶賛曰¶忠武公
當草昧患難之際憤發義勇収合散亡卒之¶芟羣雄定
河朔開國承家光昭父兄遺業其功烈己¶不世出然一
時佐命儷景同翻者多矣惟公厯事¶四朝恩遇眷倚始
終不少衰復能斂百戰之威雍容¶廊廟以道事君為時
<pb:KR4d0464_WYG_048-28b>
賢相高名完節爛然獨著福禄¶永終慶流後裔豈偶然
致哉葢由勲徳兼備忠智兩<md:KR4d0464_SBCK_048-21b>¶全君臣之間有以感召故
也若祗以遭際期運依乘¶風雲論之是豈真知公者哉
故推生平行己大節¶為後來之法云¶
　
　
　
　秋澗集卷四十八¶
<md:KR4d0464_SBCK_049-1a>¶
<pb:KR4d0464_WYG_049-1a>
欽定四庫全書
　秋澗集卷四十九¶
　　　　　　　　　　　　　　元　王惲　撰
　　傳
