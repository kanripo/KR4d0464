# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:33.941306
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 48
#+PROPERTY: FILE SB04n0470-048秋澗先生大全文集-卷第四十八.
<pb:KR4d0464_SBCK_048-1a>¶
秋磵先生大全文集卷第四十八¶
傳¶
　　　　大元故宣武將軍千户張君家傳¶
君姓張氏諱思忠字正言盧龍永清人也曽祖衍大¶
父徳輔世業農金百年來支属蕃息居不異㸑至今¶
以義門稱燕朔間父諱仝資沉粹少以昜業起家爲¶
志大元甲子天兵南略以良家子從軍隷都元帥史¶
公戯下以武幹見稱凡意料且與公契及公鎮守真¶
定得專擢拜以功監領左軍充唐山邑宰既而開府¶
忠武公紹襲閫職首以鎮撫授君&KR0010;壬辰以千夫長¶
從公略地河南歸德禦堅猝不昜㧞君鼓勇先士卒¶
登且以戎鎧鮮異爲大帥速不䚟所識及賞犒以功¶
<pb:KR4d0464_SBCK_048-1b>¶
譲所善髙信由是信㧞出行伍致身顯逹遂轉戰宻¶
之西山民避兵匿洞窟中往往縱火燻逼君言諸主¶
帥禁爲頼全活者甚衆其後從戍陽夏開邊屯受成¶
整暇兵有餘力而民懷風愛継移鎮入鄧凡百草創¶
都督史侯皆擬易治一新君依前以鎮撫供職於是¶
招流散復田廬治渠堰整屯戍謹斥候咸領辦有方¶
不大聲以色人至以佛張鎮撫目之其慈祥爲可知¶
丙辰春壽六十有一遘疾終鄧之宜舎葬真定縣臨¶
濟里域夫人趙氏後公十九年殁生子六人宣武君¶
即其長也宣武㓜不好弄甞聚嬉里門能威重自居¶
指顧群児不異官府識者巳稱其不凡及知學頴悟¶
不群既長有謀略善&KR0016;射大都督一見與語竒之命¶
<pb:KR4d0464_SBCK_048-2a>¶
日侍鈴下庸玉汝之幾冠嗣父職適有事江淮風雲¶
交㑹之際宣武年少英發夙夜聽恭不遑寝餗氣益¶
厲志益明事益辦時軍府有疑獄乆不能决命審鞠¶
之畧不加威而窮姦直枉兩造情露闔府與其明察¶
至於繕城壁建樓櫓使號令精彩一軍増雄雖謀出¶
於上其所以廣益於下者多君之力焉丞相忠武公¶
奏降銀符真授都督府鎮撫至元五年¶
朝廷命帥會諸道兵攻取㐮樊爲上流破竹之舉宣¶
武備列戎行首建戍白議曰淯澮于漢冝亟據要害¶
築堡成使遏宋人泝流以資㓂盗不然彼或先之豈¶
惟奪志吾無如之何矣從之分兵壁其㑹宋人爲氣¶
禠時餉道不継行省以君有畫能幹即擬充唐州新¶
<pb:KR4d0464_SBCK_048-2b>¶
野等處提舉粮漕使淯行崗阜間淺深不常艱於綱¶
運君遂揵數堰平水&KR0020;隨造江軸車餘千兩兼速陸¶
運復設防戍絶去涂梗舟車通便軍餉爲不乏矣樊¶
城小而堅爲㐮之扜蔽省議取之翦其臂翼君率先¶
豼虎既登中流矢戰不輟丞相伯顔公壯其勇止之¶
以勞宣授行省都鎮撫其職掌大槩上承大帥方畧¶
指授諸將諸軍有所関白必因以上逹與夫訓練調¶
遣廵羅等事皆所領治當時諸軍大小四十餘壁每¶
翼鎮撫一貟號之曰接手日聽將令於都鎮撫武弁¶
佩刀弭爾於雲麾之下蓋肅如也其&KR0029;重漢比軍司¶
馬唐都虞之任君感其知遇誓以&KR0162;軀報國至元十¶
年春二月㐮州破苐功上聞至&KR0170;弓矢鏐鞍繡衣之¶
<pb:KR4d0464_SBCK_048-3a>¶
賜明年秋九月詔丞相伯顔等水陸並進鄂渚渡江¶
師次郢宋人以艨艟闘艦横鎻漢面扼之不克前責¶
君辨之君按視對江堡北有枯河可三里許連接一¶
湖湖滙與漢通君喜曰吾事濟矣遂拖舟由港中盡¶
逹于湖舳艫蔽江順流而東無復横草之虞矣大爲¶
丞相嘉賞時主帥從偏禆百餘&KR0016;行視郢嶮天大霧¶
不覺抵壁下彼潜出兵圍之者數匝衆相顧失色君¶
奮槊突擊殺數十人爲解去因建言於相府曰郢據¶
漢爲池東南又有沙陽䓁城傍爲掎角冝乗銳先破¶
之側郢乃&KR0012;矣韙其䇿即命君督精甲潜往不移䕃¶
掀沙揚石掇新城降&KR0198;陽而去隨與諸軍併力破夏貴¶
兵於陽&KR1682;堡以清江道我師飛渡駐武(昌/軍)矣時¶
<pb:KR4d0464_SBCK_048-3b>¶
朝廷䇿諸將始加散秩以功冣授宣武將軍師旣東¶
前阻鄱湖風浪君力督水師浮梁而濟其敏捷赴功¶
&KR0011;如此宋相賈　罄國力結陣丁家洲塞江路俟¶
與我師鏖决丞相公命君督諸軍前陣君鷹&KR0045;致師¶
出入行間指授方略意甚暇也一再合而宋人敗績¶
遂入建康丞相阿木即分兵趣&KR0050;歩回擣維揚擇勇¶
而有謀者偕往君首膺其選丞相公惜不遣令將䇿¶
勝一軍權充萬夫長聞于朝其爲二相&KR0029;重者&KR0002;爾¶
命未下竟以勤勞致疾以是年夏五月殁金陵之軍¶
幕得年三十有九丞相公聞　驚悼以馬箠擊地有¶
云亡孰継之嘆遣属將祈祐護其轊歸張君爲人美¶
&KR0161;髯氣量宏事親孝撫諸弟以愛與人交有終始不¶
<pb:KR4d0464_SBCK_048-4a>¶
一言忘盡心所事國爾忘家&KR0002;饑渇之於飲食其趍¶
事建功臨機制変志慮岀人意表拊循士卒與同&KR0372;¶
苦皆樂爲之用故其燕趙勁氣所向披靡樹駿功爲¶
&KR0057;多&KR0004;渡江凢軍中俘士人爲獻者君與求親属悉¶
資遣之其或願留依庇者事甫定一皆縱還郷里夫¶
人房氏唐相國梁公裔内助有法配君德良稱先君¶
没生子男四人長曰用道嗣君職次用和用康用章¶
女四人適名族継室史氏大尉忠武公之次女生女¶
寕哥孫男四人女孫三人賛曰張氏三世在野純積¶
旣乆固所發攸厚&KR0002;父鎮撫君起壠畒&KR0108;&KR0068;矜致身¶
偏禆亦云顯矣其施若猶未也逮君遭乗機運&KR0108;發¶
志勇以投風雲之㑹惜乎功名垂就不享其報使英¶
<pb:KR4d0464_SBCK_048-4b>¶
資茂績有欎而未盡者今嗣侯以破静江討江西逋¶
㓂等功進武德將軍行軍緫管風姿文雅延譽士大¶
夫間殊藉藉然蓋將衍夫遺澤而大其世業者耶用¶
道與内弟　游交甚&KR0323;以家傳見属遂直書其事至¶
於筆削其間以俟夫學春秋者焉¶
　　　　盧龍趙氏家傳¶
孟倅穆㝷墜緒纉先猷持懇太史王惲通述一傳庻¶
幾遡川流而逺紹淵源漑根本而敷榮枝葉以衰謝¶
辭者載請彌堅謹按趙之得姓肇自周滿䇿造御勞¶
胙土受氏子孫蟬䗡代有聞人時藐譜逸蔑克論次¶
所可知者當唐丗逺祖諱少陽生子簡亮亮生元遂¶
宦游于燕家焉因爲盧龍人遂生子思温字文羙資¶
<pb:KR4d0464_SBCK_048-5a>¶
英栗拳勇絶人尚氣任俠五代&KR0004;燕帥劉仁恭壯其¶
才武署為偏將晋王存朂來問公率所部挺身逆¶
戰目中走矢為統帥周徳威所推晋王聞其驤勇義¶
而釋之數蒙指蹤逮與梁人戰於莘野䧟陳深入斬¶
戮不勝計弟功㝡加金紫光禄大夫檢校尚書左僕¶
射使持節平州諸軍事平州刺史神冊二年為太祖¶
遣元帥擁大兵来攻城中粮盡猨絶公審形勢之¶
歸察輿情之去就遂欵附太祖素知其才勇可¶
寵遇殊渥東代渤海俾將　充都團練使旣¶
餘率敢死士十餘輩突戰先登立㧞其城身&KR0013;重傷¶
太祖親調藥以傳之武帝即位論㑶敵功檢校太¶
保静軍節度使天顕十一年石晋起義并門來求援¶
<pb:KR4d0464_SBCK_048-5b>¶
命公出師風憲間掎角之敬瑭頼以克濟加特進檢¶
校太尉中書門下平章事燕京留守盧龍軍節度使¶
管内觀察處置等使明年進階開府儀同三司兼侍¶
中封天水郡開國侯食邑一千五伯户仍賜恊謀静¶
亂翊聖功臣兼雲應朔奉聖等道採訪使時方兵後¶
彫瘵未蘇政舉綱條維宏寛簡轉臨海軍節度使㑹¶
同元年使晋行&KR0125;禮還檢校太師兼侍中進開國公¶
加食邑伍伯戸二年春有星隕於庭俄薄疾以三月¶
廿日薨享年五十有八上聞震悼奠祭&KR1056;賵有加贈¶
太師衛國公葬昌平縣五華山之陽敕集賢大學士¶
張礪銘其神道公事親孝奉上忠出入行陳三十年¶
大小百餘戰勲業烜赫身都將相備極人臣之貴而¶
<pb:KR4d0464_SBCK_048-6a>¶
謙撝自牧退然&KR0002;無能爲者冝其以功名終&KR0004;遼祖¶
殂后述律氏智而忍悉召大將妻諭曰我今寡處汝¶
䓁豈冝有夫復謂諸將曰可往從先帝於地下有過¶
者多殺於木葉山墓隧中公後以事忤后使送木葉¶
山辭不行曰親寵莫后&KR0002;何不徃曰子㓜國疑未能¶
也廼断其一腕以送之直公而不殺平昔守正不屈¶
&KR0011;如此配太原王氏贈鄭國太夫人継室清河夫人¶
張氏陽翟夫人翟氏子十有二人長曰延照永清軍¶
莭度使侍衛親軍事特進檢校太尉同政事門下平¶
章事開國公食邑一千伍百户賜號推忠奉節毅勇¶
功臣(十一丗孫昞山北遼東道/廉訪吏今居鄢陵)次曰延祚燕京留守¶
檢校太師開國公食邑一千户(十一丗孫朏肥郷三/務使今居燕十二丗)¶
<pb:KR4d0464_SBCK_048-6b>¶
(孫天民遼陽省/都事今居平灤)曰延卿竭莭匡&KR0022;保義功臣大同軍¶
莭度使檢校太師開國公食邑一千户曰延搆供奉¶
官東西班都&KR0039;檢曰延威推忠佐命翊賛功臣保静¶
軍莭度使特進檢校太師開國公食邑一千户(十一/丗孫)¶
(明今任兩浙/運司知事)曰延晞飛龍院使檢校尚書左僕射曰¶
延誨保静軍馬歩軍都指揮使曰延光順義軍莭度¶
使曰延玉彰國軍莭度使曰延煦&KR0039;檢曰延紹同州¶
兵馬使曰廷旭内庫提&KR0039;女十四人長適㤗安州刺¶
史傳知寳次適天雄軍莭度使檢校太尉兼侍中韓¶
巨美次適弘農楊氏次適竭誠奉國翊賛功臣東平¶
軍莭度使特進檢校太師兼御史大夫上柱國南陽¶
郡趙國公尚書令判三司使韓徳樞次適榆州刺史¶
<pb:KR4d0464_SBCK_048-7a>¶
張彦英次適彭城劉氏次適左林大&KR0005;軍張美次適¶
宣徽南院使天平軍節度使檢校太師同政事門下¶
平章事判三司韓勣次適清河張氏次適博陵崔氏¶
其&KR0271;府太師衛國公苐五子特進府君即穆之十二¶
世祖也葬建州永覇縣白羊峪有乾統七年夫人馬¶
氏所&KR0035;銘幢特進府君生二子曰匡舜左千牛衛大¶
&KR0005;軍生子四人曰匡禹臨海軍莭度使生八子第七¶
子爲翰仕至保遂州團練都統使始&KR0089;大興穴窵别¶
墅即睿智皇后賜田也生三子相之生五子第三子¶
洧生六子第二子公為嗣兼管内&KR0026;察使一子鎔官¶
鎮國上&KR0005;軍一子居常驃&KR0016;衛上&KR0005;軍七世並襲遼¶
世爵相之府君弟進之永豊庫使尚之生子㳂絶進¶
<pb:KR4d0464_SBCK_048-7b>¶
之一子漬寕昌軍莭度使贈金吾衛上&KR0005;軍三子仲¶
曰公謹龍虎衛上&KR0005;軍静江軍莭度使四子孟曰興¶
祥賢而多材仕金海陵世宗两朝以德望門地致仕¶
途顯赫官至&KR0271;府儀同三司左宣徽使太子少傅申¶
國公封鉅鹿郡王葬良鄉回城劉李里蔡家凹迄今¶
以趙大王墳目之翰林待制趙攄所&KR0103;神道碑在馬¶
驃&KR0016;府君生五子曰柄天姿孝友博學克守世範曰¶
挺&KR0201;星暦術金&KR0004;任靈䑓司正郎曰機&KR0335;心軒岐書¶
伎精良&KR0223;充尚醫侍宣宗官至保宜大夫曰梅善傎¶
殖致屋潤積而能散貧乏者多沾其惠興陵因逰畋¶
&KR0043;其家聞富而好禮賜銀燭盤二鄉梓榮焉甞監謝¶
邨鎮酒曰植字景道穆之曽祖也姿情淑有操行力¶
<pb:KR4d0464_SBCK_048-8a>¶
學務(為/无)所不窺工作詩甞舉進士不偶輙拂衣去易¶
名皆隱穴　别墅教授爲業(别墅/東二)里許即金建春離¶
宫明昌間道陵春水過聞絃誦聲幸其齋舎諷詠壁¶
間所題詩有折脚鐺中烹白薺打頭屋底看青山者¶
乆之㝷召至行殿賞其志趣不凡命之以官固辭曰¶
臣僻性野逸志在長林豐草金鑣玉絡非所願樂况¶
聖明在上容巢由爲外臣可乎道陵益竒之特賜田¶
十頃復之終身士論烜燿自是不呼姓名皆曰建春¶
徴君號其郷曰崇讓尊顯之也終於㤗和二年三月¶
乙丑享年八十五配李氏生子玫司正府君之子曰¶
侃字和之穆之伯祖儀觀秀偉學識該貫&KR0057;長於音¶
律儀制章宗時用閥閱子弟試太常禮樂科中承安¶
<pb:KR4d0464_SBCK_048-8b>¶
二年登歌甲首由是於禮樂愈覃精爲專門之學矣¶
積勞自工師副正轉恊律郎貞祐播遷禮樂散失不¶
完命楊禮部雲翼馬太&KR0054;千里詳定府君以掌固得¶
預莭文所不備條理之未暢咨其論說&KR0024;罅爲多累¶
官定逺大將軍大樂署直長權知太廟署事金未南¶
遷校量鐘律獨黄鐘抑而不&KR0045;既至汴林鐘復爾雖¶
更鑄尚然&KR0060;自嘆曰八音與政通隂陽消長所在可¶
以卜時之治忽中興其不竟乎既而金亡甞㑹飲市¶
樓樂甫作語所知曰革有很戾音即去之果有酗而¶
闘死者其沉機先識如此壬辰北渡隱居郷里未甞¶
一日忘其素業廼編集郊祀所記憶者爲祀興樂志¶
辨凡三十卷或譏曰&KR0002;子所學與時豈不背戾荅曰¶
<pb:KR4d0464_SBCK_048-9a>¶
文武迭用世道之常今向平治以是備他時求訪之具¶
聞者歎其資深而慮逺&KR0010;戊戍¶
襲封衍聖公孔元措薦府君於¶
朝攝大樂丞乗傳徧歷四方搜訪前代禮官樂師祭器¶
圗集備預制作中綂建元以來文物郁然君有力焉壽¶
八十一卒時已未夏四月廿七日也配金吾李氏一子¶
守忠正大間䇿論進士仕至承徳郎管勾尚書省承發¶
司前君没娶王氏桑氏孫五人柔原圭秀義曽孫継祖¶
榮祖興祖顯祖等八人曽女孫十人玄孫男三人保宜¶
府君之子曰璧字國寳穆之叔祖資沉雄有才幹渉獵¶
經史中武舉第官廣威將軍宣宗麗妃位奉事卒於戊¶
午&KR0010;九月十九日得年六十五配史氏麗妃兄之女生¶
<pb:KR4d0464_SBCK_048-9b>¶
三女俱適時族建春府君之子玟字文王穆之祖也資¶
長厚耿介不妄交游學問淹貫工辭翰藉門資調遵化¶
三司使昜代後僻居研窮理學申明家法勉子孫興門¶
户爲務自稱貽齋居士壽八十五終於戊辰三月九日¶
配良郷李氏毋儀婦道光範中表生子鉉字仲器㓜&KR0012;¶
藉伯考定逺君翼誨及長雅淡喜讀書不樂仕進蓫昜¶
學好古多巧思音律占筮咸詣其精妙¶
太宫肇造鐘鼎&KR0021;器法物朝儀以先生家學精思罕¶
匹命之監視或以方技¶
上聞適營建新都俾灼吉兆基命丕作蒙賜白金五¶
十星重幣十襲相臣因欲官之辭不可止其言人榮¶
悴雖察五行盛■必配合道義廣示勸戒名公朝士¶
<pb:KR4d0464_SBCK_048-10a>¶
歆其學識来質疑請益者無虚曰焚香煮茗間出三¶
代鼎彛法書圗籍傳觀披翫論辯皆有證據及談遼¶
金故事揮麈緩頰使聽者忘倦慈祥愷悌之色津津¶
溢眉睫間有承平遺老氣象晩節號鈍軒逸皓諸賢¶
贈遣詩文無慮數百篇甞於祖竁側搆亭爲春秋奠¶
祀所承㫖王文忠公扁曰遺安樞相商左山爲之記¶
其爲名勝稱賞&KR0002;爾今年登期頥康寕順適壽祉未¶
可量也娶李氏生子穆性純孝早傳家學善&KR0144;&KR0032;以¶
敏慧延譽搢紳間得從事翰林出倅孟州轉邢臺尹¶
超授承務中山府判官穆之子遹祖述祖迪祖遵祖¶
孫遷安於戯趙氏自五季迄今三百餘年子孫蕃衍¶
幾於千人忠傳學継世濟其美越不事宦游者學術¶
<pb:KR4d0464_SBCK_048-10b>¶
行義亦昭晣於時與韓劉馬共稱爲燕四大族至比¶
唐李鄭崔盧由開府太師衛國公忠毅&KR0108;發&KR0162;軀爲¶
國敦篤大本君子之澤其流淵長亶其然乎惟延威¶
特進府君第五房一傳而二再傳十二人三傳至廿¶
八人四傳四十五人五傳而六十四六傳八十四七¶
傳九十二八傳當建春府君行群從數幾滿百本支¶
子姪廿有八然遭壬辰䘮亂存者僅三人而巳非頼¶
穆之訪緝譜諜則後人無由知其祖考之所自出宗¶
系之所自分今復掦豐功之盛烈發潜徳之幽光傳¶
載無遺垂鴻不朽俾趙氏來者觀感景仰克念無忝¶
是亦顯揚之一莭也傳曰慎終追逺民德歸厚矣又¶
曰惟孝子善継志&KR0274;事&KR0002;穆也可謂有志追逺述事¶
<pb:KR4d0464_SBCK_048-11a>¶
者也大德巳亥秋七月翰林學士中奉大夫知制誥¶
同修國史王惲述¶
　　　　開府儀同三司中書左丞相忠武史公家¶
　　　　傳¶
丞相史公天澤其先燕之永清人世以族茂財雄號¶
農里著姓曽祖倫祖成珪継有純德百年來潤涵淵¶
寖匯而不發逮父尚書府君秉直讀書尚氣義爲一¶
方嚮服生三子天倪天安公其季也¶
國朝癸酉&KR0010;冬十月■太師木花里以王爵帥¶
天兵&KR0047;畧中夏雷碑霆激震蕩(無前/府君)審興運之㑹歸¶
一群疑之去就倡率義從迎降軍門■王炤其誠數¶
千人頼以生仍令府君綂降主漕継從■王攻北京¶
<pb:KR4d0464_SBCK_048-11b>¶
下之以勞授行部尚書淵流騰潤千載之㑹實開於¶
此及金將武仙以真定降■王命公兄天倪&KR0182;河北¶
西路兵馬都元帥即鎮守俾仙貳焉時公年二十有¶
三身長八尺音吐鐘鈜然善&KR0016;射拳勇絶人属櫜鞬¶
署帳前緫校明年乙酉春護母夫人北歸仙尋叛都¶
帥遇害府僚王縉王守道追公及燕曰變起倉猝部¶
曲散走多在近郊即回斾當不招自至公毅然曰不¶
聚國之讎死亦當往遂傾橐昜仗南還以圗報復行¶
次滿城得士馬甚衆餘兵四集牙將毛■䓁即推公¶
攝行軍事遣&KR0101;軍李伯祐言狀於王就請兵濟討即¶
命公紹兄職仍以國將咲乃㝵綂精兵三千爲援合¶
&KR0020;進攻盧奴仙驍將&KR0081;鐵槍八主簿擁萬衆來捄公¶
<pb:KR4d0464_SBCK_048-12a>¶
撤圍逆之&KR0108;先&KR0005;士灑血馳戰呼聲殷地無不一當¶
十&KR0081;氣榹㑹曰暮退依&KR0128;水爲阻公料其墮歸敵必¶
宵遁果然乗之衆大潰主擒鐡槍資其器仗儲㣥軍¶
威大振遂下中山略無極㧞趙州進駐野頭仙懼奔¶
西山之抱犢砦其年夏六月復真定無幾宋&KR0005;彭義¶
斌隂與仙合又圗竊取公同國&KR0005;禦諸賛皇扼仙軍¶
不得進義斌&KR0020;蹵嬰火炎山自固主帥問計於公曰¶
賊衆山扼自䧟圯地此昜破也遂令監軍孫　提銳¶
卒五十公略其後継以鐡&KR0016;蹂之斬義斌戯下自是¶
義勇之名軒襮燕趙間後數月仙潜納諜者匿大曆¶
寺夜斬関爲内應遂反其城公跳走藁守帥董俊以¶
全軍授公復與&KR0015;乃㝵破走仙主帥忿民之返覆驅¶
<pb:KR4d0464_SBCK_048-12b>¶
萬人出&KR0005;勦焉以示威公曰是皆吾軍民我力不能及¶
一旦委去不幸爲賊脅(制/今)殺之何罪弗聽復力争良¶
乆乃悟而全釋公乃繕城壁除武備明號令守禦以¶
方爲不可犯之計&KR0010;荒食艱&KR0162;甘攻苦與衆共之於¶
是招流散拊瘡痍披荆榛掇瓦礫數年間官府民聚¶
以次完治然髙公抱犢諸柵仙之巢穴也不即揃覆¶
則終遺後患隨攻下之仙䑕竄而去継又取相衛¶
太宗即位公入覲朝議方選三大帥分綂漢地兵¶
上素聞公賢¶
詔爲五路萬户以真定河間大名東平濟南&KR0032;焉庚¶
寅冬圍武仙於汲小大凢十餘壁金&KR0005;合逹以衆十¶
萬來援鋒始交不利諸&KR0005;乗虚一時奔北公獨以千¶
<pb:KR4d0464_SBCK_048-13a>¶
人繞出敵後挺刃横擊敗一都尉軍旣而復與大軍¶
合攻仙逸去復取衛州明年壬辰¶
太宗由白波渡河¶
詔公以兵由盟津㑹河南至則¶
睿宗皇帝巳破合逹軍於三峯山乃命公略地京東¶
遂招降太康柘縣瓦崗睢州追殺守帥慶山奴於陽¶
邑金主東播復自黄龍崗來襲我新衛公聞之輕&KR0016;¶
馳赴比至巳合圍奮戈突抵城下呼守者韓帥曰汝¶
等勉力援兵継來復躍出敵愕睨爲披靡明曰大軍¶
至内外夾擊敗走蒲城公尾其後金將伯撒所將兵¶
尚八萬我殺掠殆盡金主以單舸東保歸德公與諸¶
軍㑹睢陽同僚撒吉思欲薄城背水而&KR2636;公曰&KR0002;敵¶
<pb:KR4d0464_SBCK_048-13b>¶
來犯我進退失據此豈駐兵地耶公争不下以其事¶
赴汴比還全軍皆没其圍蔡也當懸瓠北面潜渉汝¶
險出入壘中血戰者連日蔡兵大衂汝水爲不流金¶
亡公還趙視師自乙未版籍後政煩賦重急於星火¶
以民蕭條倅不昜辦有司貸賈胡子錢代輸積累倍¶
稱謂之羊羔利嵗月稍集驗籍來徴民至賣田業鬻¶
妻子有不能給者時兵民未分賦役互重復遇征戍¶
則趨辦一時中外騷屑殆不聊生公憫焉詣¶
闕併奏其事民債官爲代償一本息而止軍則中户¶
克籍其征賦差貧冨爲定額¶
(上/皆)從之布告諸路永爲定制迨戊戍巳亥間仍&KR0010;蝗¶
旱復假貸以足貢數積銀至萬三千餘鋌公度民不¶
<pb:KR4d0464_SBCK_048-14a>¶
可重困乃先出其家資次及族属官吏均配以償遂¶
折其劵&KR0101;郡忙哥撒児以國兵奥魯數萬口散處州¶
郡間營帳所在大致驛騷伐桑蹂稼生意悴然公騰¶
奏¶
太后悉徙居嶺北由是軍民肩息田里遂有生之樂¶
迄今真定兵甲民數勝於他郡由公牧飬其根本故¶
也¶
國朝自金亡巳來&KR0010;有事於宋公未甞不在戎行&KR0037;¶
陽之役城小而堅主帥忿其攻乆不㧞命徑乗其城¶
公率馮程二㧞都(國朝語謂勇/猛士曰㧞都)先諸將登¶
太子闊出壯其勇惜其材傳呼止之公戰愈力克焉¶
其攻㐮陽也宋以舟師數千陳峭石灘掎角以綴我¶
<pb:KR4d0464_SBCK_048-14b>¶
肘¶
太子以城不昜㧞可趣利舟楫命公往以陳翟二校¶
自翼驅猛士兩舸直前擣之彼氣旣奪奮槊盪决覆¶
溺者萬計&KR0023;焉及取光化復引縆首上立䧟其城復¶
州之役敵盛以闘艦三千艘鎻湖面爲柵公進說曰¶
柵破則復當自潰遂募勇敢士四十軰親鼓而前壞¶
蕩無遺復懼而降其攻壽春也公獨當一面宋人以¶
我圍逺&KR0020;分綏急首尾莫應賊乗夜果來斫營公單¶
&KR0016;逆戰手格殺數人戯下継至悉驅賊入淮水至於¶
掀滁州蹂盱眙掇寳應瀕江渚且破且降者二十餘¶
所雖㑹諸道兵共事其伐謀制勝愾敵樹功未甞不¶
在群帥之右及䇿勲盟府推譲行間雖寸長不掩故¶
<pb:KR4d0464_SBCK_048-15a>¶
諸&KR0005;屈盡其智能士卒樂出死力論者謂公智信仁¶
勇堂堂有古良將風壬子&KR0010;公入覲¶
憲宗察其忠勤特加顯異遂以衛五城封公爲分邑¶
方今¶
聖上■潜極知河南困弊請分治培植爲異日包舉¶
殘■之本許焉遂奏公&KR0182;經略使公以河外虚耗日¶
乆封豕存食於内邊㓂日侵於外非大與休濯則不¶
可去之舉賢能汰冗濫抑豪強均賦役信賞明罰訓¶
農勧兵列堡戍以絶㓂衝實屯廪以給邊餉凢政之¶
不便及民所欲而未得者率更張而立行之睢州長¶
楊興封丘簿董■極横恣不法&KR0064;其惡肆諸市萬口¶
稱快明日閭閻間有&KR0030;公像者不二三年方數千里¶
<pb:KR4d0464_SBCK_048-15b>¶
之間行於野民安其樂郊出于涂商免其露處&KR0026;善¶
俗■旣庻而有教察軍志則又知夫怯&KR0059;闘■勇公¶
戰威行恵布陽開隂肅内外修治略無遺䇿河流速¶
潤衛亦復承平之舊宋人為禜其北門矣丁已春■¶
詔左丞相阿藍㝵兒勾較諸路財賦性苛刻鍜錬羅¶
織轉功爲罪上下例遭凌辱公以勲舊獨見容假公¶
請曰經略事我寔主治是非功過理當我責今舎焉¶
而罪餘人心何能安怒叱去公不爲動堅請者數四¶
用是翼蔽頼釋者甚衆戊午秋扈¶
憲宗西征明年夏駐合州之釣魚山秋疫作方議■¶
囬鑾宋將吕文德帥艨艟千餘蔽嘉陵江來犯逆戰¶
不利¶
<pb:KR4d0464_SBCK_048-16a>¶
上命公禦之乃分軍為兩翼跨江¶
流縱擊&KR1987;鉅艦數百艘追至重慶三戰三捷遂班師¶
而還又明年庚申夏六月是為中綂元年¶
皇帝御極首問公治國安民之道遂具䟽以聞皆時¶
所急務¶
上嘉納之旋命公撤江上軍還授河南等路宣撫使¶
兼江淮諸翼軍馬經略使制辭有史天澤自¶
太祖皇帝命木花里國王開拓漢地卿兄¶
有佐命殊勲又扈從¶
朕之¶
父兄勤勞王事文經武略於國有功綏撫河南民懷¶
恵愛有功髙心小夷險不移之㫖明年夏五月由江¶
<pb:KR4d0464_SBCK_048-16b>¶
淮經略使進拜中書右丞相公旣秉鈞衡細大之務¶
知無不爲然言必慮其所終行必稽其所敝不強時¶
之不能不禁民之必犯體時順&KR0020;通變制冝於是清¶
中書以正紀綱分六部以綜名實設撫司以肅州郡¶
退貪殘以簡賢能霈恩澤以安反側頒禄秩以飬廉¶
節禁賄賂以絶倖門又定省規十條董正其機務■¶
憲宗&KR0004;年括户餘百萬至是諸色占役者強半悉奏¶
還爲民籍以紓疲瘵論思之際處國相儒臣間調諧¶
彌縫必使情通理得期於事集功成澤&KR0013;生民而巳¶
自是上下交孚¶
帝載熈緝中書無留務矣故中綂&KR0004;元文物休明階¶
太平之治者公之力爲居多秋九月扈從¶
<pb:KR4d0464_SBCK_048-17a>¶
北征次昔木土與阿里不哥遇命線真爲右軍公爲¶
左軍仍合大&KR0020;蹵之北兵潰遁三年春璮賊隂結宋¶
人以益都叛¶
上命親王合必赤緫兵討之兇&KR0020;張甚¶
詔公徃視聞璮入據濟&KR0047;公曰豨突入苙無能爲也¶
至則進說於王曰璮多譎而兵練不冝力角當以&KR0010;¶
月斃之遂環以深溝髙壘奔軼應援之計略不能肆¶
四月軍潰出降生擒璮公力主斬於軍門誅同惡者¶
數十餘人悉縱歸傳檄東下爲璮守者皆降及陛見¶
悉歸功諸將乃以擅殺自劾¶
上察公忠誠亦不之罪&KR0004;¶
臨軒授鉞付公顓征諸將皆聽莭制迨卒事未甞以¶
<pb:KR4d0464_SBCK_048-17b>¶
詔㫖示人三齊平首奏兵民之權不可併居一門行¶
之請自臣家始史氏子弟即日皆解紱而退&KR0004;公旣¶
相即辭其封邑凢三請乃許其謙遜宻勿&KR0011;如此至¶
元改元加光禄大夫中書右丞相如故三年¶
皇太子燕王領中書兼判樞宻院以公爲左丞相樞¶
宻副使遂議建三衛及留兵寓農之䇿不二三年國¶
容軍實蔚然可觀六年¶
朝廷營取㐮漢¶
詔公與駙馬忽刺出徃經畫之賜金幣甚渥至則相¶
要害起一字城聮亘諸堡貯兵儲絶聲援示以乆駐¶
必取之基旣而以疾還明年進開府儀同三司平章¶
軍國重事仍令右丞相安童諭㫖曰中書省尚書省¶
<pb:KR4d0464_SBCK_048-18a>¶
樞宻院御史臺或一月或浹旬大事卿可商議小事¶
不煩卿也十年宋將吕文煥以㐮陽内附¶
聖天子赫然有掃清六合混一車書之意明年秋與¶
右丞相伯顔緫大軍行臺荆湖自㐮州水陸並進趣¶
鄂渚渡江中道病不能進¶
上聞遣使賜葡萄酒勞公仍慰諭曰卿自¶
朕¶
祖宗以來躬擐甲胄䟦履山川宣力者多矣又卿首¶
事&KR0047;伐異日功成皆卿力也勿以小疾阻行便爲&KR0104;¶
勞可且北歸善自調護公還真定¶
上又遣其子杠與尚毉馳視及賜蔘糖等物因附奏¶
曰臣大限有終死不足惜第請天兵渡江以殺掠爲¶
<pb:KR4d0464_SBCK_048-18b>¶
戒言訖而薨略不及其家事年七十有四計聞¶
上深震悼遣近侍致奠賻白金&KR0002;干贈太尉謚曰忠¶
武仍勑辭臣製碑表其勲德公忠亮有大莭出入將¶
相近五十年其元勲碩德柱召¶
四朝師表百辟殆古社稷臣而氣貌循循&KR0002;無所爲¶
者及臨大事論大政夷大難毅然以天下之重自任¶
要以竭忠徇國尊主庇民爲心一以至誠將之其視¶
冨貴&KR0096;&KR0020;歛然畏逺&KR0002;將有凂於巳者其善始令終¶
世擬之郭汾陽而器量&KR0386;弘識慮明哲又根於天性¶
粹然故¶
累朝賞公忠勤¶
龍光稠疊前後賜賚不可殫紀公&KR0004;進大拜¶
<pb:KR4d0464_SBCK_048-19a>¶
制下之日¶
朝野交慶公門閤蕭然&KR0002;無所事有面說公以威權¶
自張者公因舉唐周墀爲相問於韋澳曰力小任重¶
何以能濟澳曰願相公無權墀愕然不知所謂澳曰¶
爵禄刑賞與天下共之何權之有又曰某縁汗馬頗¶
著微勞餘將何有令¶
眷&KR0029;如此正以軍國事體猥多歷練老夫有通譯其¶
間爲諸公調逹耳相則吾何敢當言者悚服而退至¶
於開誠心布公道集衆思廣忠益用人齊家訓教子¶
姪又有大過人者當歸德城潰脫李大莭於白刃俾¶
叅幕謀留務無巨細一以委之叅卿主昌齡代公治¶
衛亦以聽其注措其禆賛籌畫則王守道納合松年¶
<pb:KR4d0464_SBCK_048-19b>¶
四人推誠委&KR0009;雖骨肉莫能間故真定治效髙視他¶
郡四方爲之訓北渡後名士多流寓失所知公好賢¶
樂善偕來遊依&KR0002;王滹&KR0047;元遺山李敬齋白樞判曹¶
南湖劉房山叚継昌徒單顒軒爲料其生理賔禮甚¶
厚暇則與之講究經史推明治道其張頥齋陳之網¶
楊西菴張條山孫議事擢府薦逹至光顯云&KR0004;武仙¶
旣害都帥公紹其職及兄子楫長即奏請於¶
朝曰臣始遭家難龜勉承乏以雪讎恥今姪楫等皆¶
可勝任願以職歸之畢臣宿志¶
太宗曰但聞争官者多譲職者鮮卿之此舉殊可嘉¶
尚¶
朕自有官俾之即詔楫爲真定路兵馬都緫管後又¶
<pb:KR4d0464_SBCK_048-20a>¶
奏次姪權&KR0182;唐鄧軍萬户公因以疾乞退曰臣無大¶
功報國一家處三要職¶
恩寵踰等敢昧死固請¶
上曰卿奕世忠勤有勞於國一門三職何愧何嫌竟¶
不允¶
憲宗駐六盤也¶
詔發民爲兵¶
&KR0217;使擬公子爲帥公曰吾昆弟三人大兄之子俱顯¶
仲之子未也幸先之使者嘆服竟以姪子拒&KR0182;新軍¶
萬户&KR0004;緫衛釣魚也有邊將蒲察琚者&KR0032;焉日有言¶
偃蹇不爲下公含容之明年渾都海平行臺上功相¶
府獨琚名闕公問焉或以前事對公曰聞平夷隴右¶
<pb:KR4d0464_SBCK_048-20b>¶
&KR0002;功㝡多其可後哉即命具完文以進遂均賞賚其¶
忘過記功又如此甞集子姪軰戒之曰史氏起龍幹¶
際風雲德凉效薄今身名顯赫宗族昌熾如是何以¶
荅乾坤大造¶
累朝之恩&KR0059;乎&KR0002;以王事殁邊褁馬革歸葬吾素願¶
也汝等異時䇿名委質盡忠所事以圗報¶
國又曰惟孝與義可有立於代汝等謹服此訓苟違¶
吾言與&KR0064;吾丘墓等爾公年四十始抑莭讀書酷&KR0285;¶
資治通鑑真積力乆義精理貫諷誦略皆上口至成¶
敗是非往往立論出人意表雖老師&KR0043;儒有不加詳¶
者至矢謀廟堂運籌戎幄良法美意契合融㑹見諸¶
行事者誠無愧於古人云八子格中書右丞樟前新¶
<pb:KR4d0464_SBCK_048-21a>¶
軍萬户棣中山知府杠提刑按察使&KR0142;前衛輝路緫¶
管梓澧州路同知楷終南陽府同知彬御史中丞孫¶
男一十六人不肖惲猥登公門者有年及與諸子游¶
故聞公言行頗詳以家傳属筆故勉爲譔述異時太¶
史氏勒元勲於帝籍賛盡像於凌煙庻幾有所考焉¶
賛曰¶
忠武公當草昧患難之際憤發義勇收合散亡卒之¶
芟群雄定河朔開國承家光昭父兄遺業其功烈巳¶
不世出然一時佐命儷景同飜者多矣唯公歷事¶
四朝恩遇眷&KR0029;始終不少衰復能歛百戰之威雍容¶
廊廟以道事君爲時賢相髙名完節爛然獨著福禄¶
永終&KR0159;流後裔豈偶然致哉蓋由勲德兼備忠智兩¶
<pb:KR4d0464_SBCK_048-21b>¶
全君臣之間有以感召故也&KR0002;秖以遭際期運依乗¶
風雲論之是豈真知公者哉故推其生平行巳大節¶
爲後來之法云¶
秋磵先生大全文集卷第四十八¶
