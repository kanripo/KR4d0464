# -*- mode: mandoku-view -*-
#+TITLE: 秋澗集
#+DATE: 2015-09-23 10:26:06
#+PROPERTY: JUAN 53


旄纛儀衛之數
金碧絢爛森布左右莫不畢備遊¶人過客載瞻載儀溪
山草木亦為動色凡費枲幣僅¶萬疋旣落成某人等以
禮幣求文於予將以幽贊神¶明紀夫廟貌興衰之自謹
按汾隂后土祠乃魏鄈丘¶之制其典秩華縟肇於漢武
<pb:KR4d0464_WYG_053-5b>
元鼎行幸之初千載而¶下令人歌秋風之辭咏汾隂之
曲想夫泛樓船濟汾¶河千乗萬騎威靈震赫囘旌駐蹕
躬祀㫿上祈榖報¶功於是乎在故歴代因仍以為聲明
盛事曠古當然¶之典是則崇奉者¶國家之事非鄉民所
得擬也以理究之祀睢者即有¶國之大社而社者自天
子至於鄉遂皆得置而通祀¶第禮文制節有隆殺之異
爾况土為神廣大博厚無<md:KR4d0464_SBCK_053-4a>¶窮所徃而不在又汾隂在晉
為屬邑以兹為離宫異館¶神游美報之所其誰曰不然
<pb:KR4d0464_WYG_053-6a>
嗚呼三代已降教化衰¶而禮樂廢禮樂廢而祀典亡林
林總總之民物則旣¶&KR0439;心惑所向有射利徼福而己故
祀非其類僥倖于¶萬一者胡可勝數哉今冀方之民獨
能敦本返始奉所¶當祀俾歴世相承之俗敬共誠潔永
永是尊以答高¶厚無疆之休較夫淫祀野祭者可謂知
所向矣乃為¶作送迎神辭春祈秋報歌以祀云其辭曰¶
汾流兮容與林葩兮繡組彼汾兮一曲坎坎兮擊鼓¶薦
瓊芳奠桂醑俟神來欣樂胥芳菲菲兮滿堂偃金¶枝兮
<pb:KR4d0464_WYG_053-6b>
翠羽報神徳兮徳何溥¶
　　　　右迎神<md:KR4d0464_SBCK_053-4b>¶淡林扄兮山煙乗囘風兮雲軿神欲旋兮何邁奄上¶征
兮朝元衆紛舞兮羅拜欲神留兮無言望極浦兮¶渺渺
愁予目兮娟娟神篤我祐兮歳有季¶
　　　　右送神¶
　　　解州聞喜縣重修廟學碑銘¶
堯舜用道以治天下孔子任道以垂萬世其所以明¶倫
<pb:KR4d0464_WYG_053-7a>
建極論政造士邇悦逺懐者不外夫術有序國有¶學而
己後之君人者思欲化隆唐虞坐収牖易之道¶舍夫子
之教將安法歟我¶國家尊師重道明徳新民風動海寓
爰自京師達於¶郡邑鄉遂率建教官勉士以徳趨民於
學其比隆郅¶治之意固云極矣而承宣鼓舞實守令之
責是則道<md:KR4d0464_SBCK_053-5a>¶生之本教始之基其可後乎聞喜在秦曰左
邑桐鄉¶迨漢元鼎間始易今名其為縣浸董澤奠嗚條
雄盤¶逺帶風土夷沃通晉走蒲古為咽會名卿碩徳代
<pb:KR4d0464_WYG_053-7b>
不¶乏人顧山川之氣鍾靈萃秀必自人文徳化薰陶涵¶
浸者爾縣廟學舊矣枕城之艮隅地勢穹窿如神龜¶負
圖背露淵水蒼官薈蔚環列庭戺秋煙方色望之¶儼然
皆數百年物也按廟碑由宋迄今宰是邑者增¶崇非一
故制度宏麗甲於諸縣遷革以來神棲碑屋¶幸脱煨燼
然歳年綿邈人跡罕至浸淫于壤藂草棘¶而宅狐狸盖
有年于兹至元已已從仕郎張君來尹¶是縣首以營治
為任旣而監縣事托迪簿司天禄佐¶史劉瑞爭出廪料
<pb:KR4d0464_WYG_053-8a>
資所費而濟厥媺如榱棟桷櫨之<md:KR4d0464_SBCK_053-5b>¶傾腐者瓴甋階陛之
缺裂者舉易而新之復起講肄¶之堂齊廬之位至于神
門庖庫畦圃游息之所莫不¶畢備用十年春二月釋菜
禮告成厥功百年偉觀頓¶還於舊粤明年春史劉瑞介
汾西前尹王延年持温¶國文正公學記踵門而請曰不
腆蔽邑猥致力于鄉¶校功甫僝而尹適去烏可俾上官
之善藐焉無聞於¶後以職以分瑞也實任其責擬掲諸
麗石以告來哲¶不肖素陋於文以懇請堅切辭不能己
<pb:KR4d0464_WYG_053-8b>
敢勉為書之¶又竊喜幸得列名於司馬公之下風固所
願也尹晉¶州臨汾人諱仲祥資明良果於從政故其為
善卓卓¶有成也如是較夫從事於簿書期會之末者不
曰有¶志於本知教之所基者歟誠可歌也己其辭曰<md:KR4d0464_SBCK_053-6a>¶維漢聞喜古桐鄉東浸董澤南條岡千年喬木秋烟¶蒼
廟宫盤盤枕艮方平時絃誦溢兩庠代不乏賢¶古明良
如儉顯魏度相唐風雲感會龍虎驤至今徳¶業何昭彰
神居雖存地土荒蒿萊没人狐兔藏風雨¶穿漏摧棟梁
<pb:KR4d0464_WYG_053-9a>
張君下車心慨傷首以營治如弗遑同¶寮見義為贊襄
咨嗟吾道百孔瘡頓還舊觀蔚有光¶齊廬有室講有堂
我南走蒲過此邦親覩盛事思徬¶徨吾儒有例善則揚
作詩豈惟示不忘士民向化此¶本張嗚呼廟碑古甘棠¶
　　　衛州胙城縣靈虚觀碑¶
胙之為邑久矣昔周以黄帝後姞姓封此是為燕國至¶
秦廢燕為胙貞祐初金駕南遷竟河為界建帥府宿<md:KR4d0464_SBCK_053-6b>¶重
兵繫浮梁扼為汴京北門歳壬辰金人撤守天¶兵徇取
<pb:KR4d0464_WYG_053-9b>
之明年京城大饑人相食出逃死北渡者日¶不下千數
旣抵河津人利其財賄率不時濟莩死風¶雪間及己濟
而沉溺者亦無慮千百數時全真教大¶行所在翕然從
風雖虎苛狼戾性於嗜殺之徒率授¶法號名㑹首者皆
是也師時在衛目其事愀然嘆曰¶人發殺機一至於此
邪吾拏舟而來正為此耳兹焉¶不化安徃而施其道哉
遂稅駕河上起觀距城之北¶墉曰将以此道塲為設教
張本之自於是仁風一扇¶比屋囘心貪殘狠戻化而柔
<pb:KR4d0464_WYG_053-10a>
良津人跋俗悔禍徼福¶於門者肩相摩而踵相接矣凶
焰燎原樸殺心於已¶熾慈航登岸夷天險為坦途由是
而觀非好生大徳<md:KR4d0464_SBCK_053-7a>¶洽於人心者其能若是哉師一日晨
起集大衆謂曰¶吾學道有年所得而為心印者一與虚
而己昔之得¶一者天以之而清地以之而寧神以之而
靈又云致¶虚極守靜篤萬物並作吾以觀其復惟其虚
則能靈¶靈則自虚矣且天地虚而成亭毒之妙日月虚
而盪照¶臨之光山岳虚而蒸雲雷之變谷神虚而通天
<pb:KR4d0464_WYG_053-10b>
地之¶根致虚而要其極不過煉精守寂滌除𤣥覽耳故
得¶心善淵居善地因題其額曰靈虚二三子其敬奉吾¶
教且曰大徳不徳今業漿之家十饋其八九吾不可¶久
於此明日遂行自是風聲教習大被於河朔矣師¶諱仲
美秦元月山人年三十弃妻子入道師浮山碧¶虚子遂
盡得真傳深入性窟故為大宗主推徳分掌<md:KR4d0464_SBCK_053-7b>¶𤣥教於終
南祖庭者逾三紀焉生平以濟物為本事¶具重陽宫碑
兹不復云歳丙午¶詔大醮京師預焉旣受釐特加師𤣥
<pb:KR4d0464_WYG_053-11a>
㣲真人號且¶即膺寳冠霞帔之寵世以酒李先生稱云
甲寅夏六月¶羽化於燕之長春宫及西歸門人啓柩顔
色如生冬¶十有一月扶䕶至衛門徒王志安等以衰絰
成禮醮¶祭之夕朔風震屋將濟河即止吁亦異哉後十
有二¶年志安等圖為不朽用光昭師徳遂以禮幣來謁
曰¶先師教之所及師之所在也然過化存神興修道宇¶
之自無文以詔來者責其誰歸吾子屬列太史鄉枌¶盛
事幸為我論道之敢再拜以請僕儒家者流道不¶同不
<pb:KR4d0464_WYG_053-11b>
相為謀獨嘉其尊師重教推原知本其篤信有<md:KR4d0464_SBCK_053-8a>¶如此者
故略為序説云全真為教始以修身絶俗逺¶引高蹈㝠
滅山林如標枝野鹿漢然不與世接此其¶木也終之混
迹人間蟬蜕泥滓以兼愛濟物為日用¶之妙其混沌氏
之風邪不然天命之性有物有則彛¶倫一叙終不得而
蔽之邪如長春丘公在先朝時¶皇帝清問首以治國保
民為本其利亦云博矣今觀¶𤣥㣲李公處身行已若易
地則皆然爾於是乎書且¶為門人作詩追逺仙遊以極
<pb:KR4d0464_WYG_053-12a>
遐想之意渺渺帝鄉乗¶白雲而何在依依𤣥鶴抱黄石
以空悲其辭曰¶
道之大原出於天柱史首探𤣥中𤣥後人依假土苴¶傳
刺口論説書百千祈禳服食金鼎鉛耬居紫青致¶蓬仙
全真獨抉龜王筌只以方寸為福田七子大鑿<md:KR4d0464_SBCK_053-8b>¶疏河源
龍章鳯質炳後先風聲波動東海堧李公躍¶出秦月山
天禀至性虚静專一物不獲乃我愆黄流¶洶洶飜鯨鱣
貪噬一世垂飢涎汴人脱死乗膠船葬¶之爾腹誠何寃
<pb:KR4d0464_WYG_053-12b>
先生有道光日躔手覆醉袖敗履穿¶鱷牙笑拔鬚為編
濁波吹破為澄淵遺黎北渡賴以¶全功成不居世愈賢
超出物表㝠鴻翩千年喬木鬰紫¶煙以靈掲宫含至言
頭頭具道道眼圓伐柯睨村開¶蒙顓門人奉行周且旋
如入鄭圃居漆園至今遺照¶無徼邊皎焉靈臺霜月懸
黄鶴一去不復還終南太¶華空巍然山中瑶草春芊芊
何時真遊來羽軒赤霄¶望入崑崙顛我詩刻石不可諼
用作華表歸來篇
<pb:KR4d0464_WYG_053-13a>
　　　總管陳公去思碑銘<md:KR4d0464_SBCK_053-9a>¶至元三年¶朝廷以衛之六城為先大王分邑許就設監
郡敞¶府治跨有&KR0352;邶復為河朔一路是年夏四月河南
尹¶陳公承¶命分符來莅此邦先是衛併于懐前守之良
法美政¶班班具在然連率逺控者盳洋而未之悉子弟
資授¶者侵欲而無所顧不朞年法防狃弛羣小氣横民
遂¶殿屎公知其然思有以拊循振濯扶剔姦蠧一新厥¶
民旣視事乃緩其急張不為小惠持以大體從宜處¶約
<pb:KR4d0464_WYG_053-13b>
率以身先之及前規當法者仍遵而勿失於是案¶簿棼
者井之而有綱公吏讟者肅之而趨事教條旣¶周小大
得職時自春及夏暵不雨秋種未覆公曰龍<md:KR4d0464_SBCK_053-9b>¶見而雩其
可後乎乃齊居禱蒼山祠下車甫還甘澍¶需作闔境沾
足秋乃大熟旣而監郡公聿來視師為¶人詳靖明惠樂
於為善一見公歡然如平生其承宣¶注措云為之意吻
與公合此倡彼和如響之應聲及¶其倅王君文斡簡重
諧讓以之贊副㑹歸政成化洽¶而已用是徳風草偃翕
<pb:KR4d0464_WYG_053-14a>
然稱治初共之西營幕習不¶法侵漁無時民苦之公以
理將命遂折其須牙來就¶約束又以毒民莫盜賊若乃
下令屬邑曰今而後若¶輩一汚記籍者以類别如農者
畎畆商者市歸俾督¶之營務以恒厥心時視其勤惰懲
勸之果終其任悉¶悛革不二為致狴犴屢空時熙春撤
木萬計當輦輸¶以東陸輦之勞汴衛兩集其事公曰汴
大衛小役與<md:KR4d0464_SBCK_053-10a>¶之埒民將不堪力請於上竟以汴輸之河
漘且遣軍¶士三百整桴而下我止壅遏水勢而已無幾
<pb:KR4d0464_WYG_053-14b>
治甲令¶下頗急官易牛革鄰道例配科民間以辦農至
解耕¶牛以屠猶有不堪其輸者公曰不可遂一易於市
旣¶而衆相率相謝曰脱東鄰之禍者繄明府是賴於是¶
田里盡樂安之農暮夜有不扄之户矣殷太師比干¶墓
在部内祭秋乆替公請於¶朝遂載諸祀典時秋陽再驕
繹享之夕大雨越明年¶二麥倍常噫亦異哉及再朞政
平訟理民安吏法一¶日謂監郡公曰夫政以風俗為先
俗以教化為本今¶國家文治蝟興百廢具舉牧養元元
<pb:KR4d0464_WYG_053-15a>
日就富庶教所¶未至實我之責矧衞古稱多士今者春
秋釋菜享獻<md:KR4d0464_SBCK_053-10b>¶無所上無以副朝廷右文之意下何以啓
吾民向善¶之心遂大起孔子廟内外具瞻克壯於昔諸
生執經¶咸得依仰旣落成有芝産殿梁連莖秀發童童
如¶葢僉謂邦君誠敬所致由是而觀其於事神治人亦
以¶至矣公尤辦於先事有方臨機應變用儒飾吏聽訟¶
以情理明氣温推見至隱卒齊之以禮不知缿筩桁¶楊
為何物故寃者抑者每有所伸强者暴者日安馴¶服至
<pb:KR4d0464_WYG_053-15b>
相戒曰陳公明良不容奸欺吾不可以過聞由¶是人興
禮讓風化大行蔚然為諸道帥朝廷嘉其¶能擢充山東
東西道提刑按察使旣趣裝吏民祖道¶填郛溢郭炷香
而頂構綵而門徒竊垂洟興感用伸¶願借之心至有攀
轅遮道不忍使去者旣乃衛民懐<md:KR4d0464_SBCK_053-11a>¶思不忘求文於余予
以鄉國盛事敢勉為論譔之愚¶竊觀西漢之名臣如黄
潁川劉東海之為郡而能績¶用章章者皆由明允篤誠
遂懿厥徳故所居民愛所¶去見思况公自明而誠勤强
<pb:KR4d0464_WYG_053-16a>
練宻以道自信所謂推¶忠及物衆瘼自蠲懐我風愛永
戴遺賢者也且為吏¶民作詩庶幾紹甘棠之遺音以永
衞人無窮之思公¶諱祐字慶甫世為趙之寧晉人其詩
曰¶
維古作牧紛治稱兩漢具載循與能趙張固猛徳不¶勝
捄時沸炎多創懲漢家三尺世有程下昧所守徇¶厥情
一得千失例不經陳公為邦大厥稱三年撫字¶猶鮮烹
頑則伊教孰汝刑執中以權適重輕吏畏民¶愛政迺平
<pb:KR4d0464_WYG_053-16b>
會歸其極誠與明吁嗟七月政報成戴其<md:KR4d0464_SBCK_053-11b>¶清靜民敉寧
里門夜啓深春耕雨暘時若歳屢登何¶以教之庠序興
春風絃歌衛六城槐隂幄帳掩訟㕔¶圜扉無人秋草生
高軒北來障緹屏翩翩振鷺朝¶天庭郡民祖悵繽斾旌
昔何來暮今遽更漢民借冦¶惠我氓我則不獲心乃㷀
使君雖逺徳日馨彼風僾兮¶我佩銘願公壽福川方增
坐之廟朝調鼎羮流惠載¶使邑里清我詩刻石亮有徵
千載擬嫓甘棠聲
<pb:KR4d0464_WYG_053-17a>
　　　平陽府創建靈應真君廟碑¶
𤣥黄判天地闢鼇足斷四極立而隂陽五行之精上¶為
經星恒宿環拱經緯幹化機而成歳功真武盖北¶極之
鎮宿也端處𤣥宫赫睨四部在昔王者圖形旟¶旐以肅
擁衛之儀道家取制爰設神像蓬勃其赫靈<md:KR4d0464_SBCK_053-12a>¶焉若夫振
緑髪提干將履𤣥㝠綰元氣也被𤣥衣衷¶屬甲戴雲旂
耀武徳也靈虺穹龜踴躍前導取形似¶而從隂類也復
役丁甲六神撝指隂兵備將佐也廟¶而貌之于以填方
<pb:KR4d0464_WYG_053-17b>
域祓不祥而來福祐故在在奉祀¶以謂天神之尊極者
焉我¶國家運開龍朔¶帝發其祥京都之建神特顯化焉
遂先啓應宫用彰¶靈貺矧齊民敢後其寅奉哉冀都真
君壇其來久矣¶先時府莊岳間有閣巍然山峙設四聖
像於其上神¶奠其北户焉兩廂豪右貿易綵幣市集宇
下春秋奉¶香火甚恪里俗踵祠用為故事厥後傑觀雖
火禋嚴¶之禮藏於人心者耿耿固在歳丁亥故老董威
霍斌<md:KR4d0464_SBCK_053-12b>¶等顧相諗曰吾儕事神之心旣不以閣之興替為
<pb:KR4d0464_WYG_053-18a>
有¶無然俾神明棲格無所謂揭䖍妥靈可乎於是與趙¶
常柴邢凡七族共輸私財得地於平陽里起正殿神¶門
社賔之位庖湢之所凡十有三楹莫不攸當神儀¶法從
光怪絢爛飈馳雲擁陟降自空内外具瞻光動¶里陌後
十年丙子里社程政等以前人興建本末不¶可使無聞
於後且恐歳月綿逺祀典湮㣲乃介㕘軍¶陀滿君用來
謁文於予將揭諸麗石以告來者且知¶廟之所自予官
晉四載間稔其風聲氣習思深而好¶禮尚儉而隆義奄
<pb:KR4d0464_WYG_053-18b>
焉有陶唐遺化故幽明兩間各盡¶所事若東里之曹相
國西郛之霍博陸南遂之帝堯¶祠是皆敬其人神有徳
於民也是祠之建前倡後繼<md:KR4d0464_SBCK_053-13a>¶不憚服賈之勤歴年之久
臻其成就若爾可謂富而¶好禮敬共神明罔墜休聲者
哉至于施與厚薄之差時¶饗周行之次具列石背又見
隆義向化所悦者衆云¶仍繫樂歌用伸幽贊其辭曰¶
列象蒼蒼周天緯經𤣥枵之次虛危之精羽林北落¶廪
焉神兵奠我邦家衛羣生兮奕奕新宫士民之功¶逺彼
<pb:KR4d0464_WYG_053-19a>
囂閧極夫尊崇神庭肅敞景氣葱蘢風馬雲車¶歳時來
同兮神維來降冷飈先颺應鼓田田悲簫洞¶湯紛進拜
祼秬鬯將將洋洋如在上有物蜿蜒來肸¶蠁芳芬滿堂
神人暢兮神鑒孔明我民之誠旍麾下¶拂風雨攸寧攘
除祅災大來庶禎介我繁祉時和歳¶登踵祠罔替繼繼
承承永垂其休聲兮<md:KR4d0464_SBCK_053-13b>¶　　　重修孤竹二賢廟碑¶
首陽山孤竹二賢祠肇建於李唐增隆於前宋金貞¶祐
<pb:KR4d0464_WYG_053-19b>
末為戍兵撤而&KR0034;之國初郡人徐帥因廢基而屋¶焉後
四十載當至元九年𤣥黙歳某自御史裏行來¶官河東
以是年冬十有一月按部至於蒲坂適致祭¶令下遂齋
沐奉祝祗拜墟墓庭序藂繄路寢傾圮遺¶像黯昧陊剥
就滅於戲前政之不舉至於斯邪非惟¶不稱明詔尊顯
風烈之義而大懼不職下隕教條¶吏隳不恭惡可徇狃
於是祗會屬吏作新是圖資聚¶旣營衆工趨事仍命府
掾長吳舉董治厥役改新肖¶像以儼神儀迨明年夏五
<pb:KR4d0464_WYG_053-20a>
月復行縣次蒲吏告訖功¶用六月丁亥躬率僚屬以少
牢之奠敬妥神棲帶河<md:KR4d0464_SBCK_053-14a>¶表華新宫敞然山烟庭木奕奕
動色守吏不任之責¶庶乎其少塞矣知府楊君寛請書
其事于石以詔來¶者噫二賢聖之清者也其出處大節
求仁本心興懦¶厲貪之操息邪懼亂之功孔孟稱之詳
矣揭若日月¶亘終古而不熄小子其敢儗諸然讀黄太
史所述去¶國諌伐盖宗國有不説好事者為之説耳竊
有所疑¶焉若曰非讓而逃國人惡而逐之烏在其為賢
<pb:KR4d0464_WYG_053-20b>
也且¶以避紂不有其位孔子何為稱求仁得仁子貢何
以審夫¶子不為衛君乎至於義抗白旄耻食周粟亦謂
事不經見臧¶哀伯何獨稱武王克商義士猶或非之不
然二賢者¶北自海濵聞善養來歸當周命維新明義崇
徳之世¶不知俯仰何所愧怍僵踣於兹山之下乎故特
表而<md:KR4d0464_SBCK_053-14b>¶出之必有能辨之者仍為蒲人作迎享神辭俾歳
時¶歌以祀焉¶
瓊蘼潔兮蘭馨錯嶶蔬兮薦神庭條之山兮河之水¶迴
<pb:KR4d0464_WYG_053-21a>
風蕭蕭兮波瀰瀰神之逺遊兮邇何歸南叫虞舜¶兮帝
禹與追以暴易暴兮吾知其非國極所欽兮¶祀典載熙
槃非周粒兮桂酒芬菲民之戴神兮清風¶庶幾偃迴斾
兮入室陳鐘鼓兮載考載擊千秋兮萬¶歳於焉兮永息¶
　　　故普濟大師劉公道行碑銘(有序/)¶
晉州景行里有觀曰𤣥應其徒謝志堅梁志端介寓¶館
主謝純踵門來謁而告予曰先師純熙子化形已¶久今
雖像而事之其平昔道術及於人者班班可紀<md:KR4d0464_SBCK_053-15a>¶然非文
<pb:KR4d0464_WYG_053-21b>
之貞珉無以示來者而傳不朽明府嘗列官¶太史六家
之㫖所宜論述也敢百拜以請謹按所持¶狀師諱志貞
字子常族劉氏陜之三堂人㓜沉潛不¶好弄及長趣尚
沖曠嗜黄老書遂棄家入道旣而尋¶師來晉止舄𤣥都
宫與方士韓仙翁遇傳寳珠照法¶覺靈府戃怳日有啓
悟歳己亥披雲宋公首暢宗風¶力紹絶學起道藏書於
河汾間師幡然喜曰此人天¶師也吾皈依有所即執弟
子禮事之受紫虚籙訣香¶火修持晨夜不少懈宋偉其
<pb:KR4d0464_WYG_053-22a>
志後以上清三洞五雷¶籙法畀焉師操履益精勵神經
怪牒大賾㝠奥氣志¶旣凝洞知來物簪裾所加法力所
至疾痛呻吟隨失¶所在中外喧播以靈異稱今<md:KR4d0464_SBCK_053-15b>¶聖上邸
潛時聞其名遣使召至試以籙法三驗諸事¶逺邇幽深
靈應昭著時旣雨且風勢幾恒若命師以¶誠祈止少頃
豐霳囘御蜚亷為不颺矣¶上異之賜御醪仙氅加號普
濟大師特光寵焉留館¶堂下以需時召自是道價隆隆
風動一時矣中統庚¶申冬詔就長春宫設羅天清醮師
<pb:KR4d0464_WYG_053-22b>
攝行大禮凡七旦¶夜神人和暢且有天光現朗之異¶上
聞之喜甚咸謂師精誠所致明年秋奉㫖馳乗¶祝香岳
瀆事已還過故隱語志堅曰吾雅性僻逸¶恬於世味偶
以兼術供奉闕庭恩遇優渥已渝素¶分物㣲近盛吾道
家所忌遂謝使者而輟裝焉後復¶來徵竟辭疾不起以
至元某年夏五月終所居丈室<md:KR4d0464_SBCK_053-16a>¶夀六十有六師丰儀秀
整面如滿月紫髯垂脰翛然有¶獨立出塵之趣接物不
以貴賤易其禮度人之有疾¶若已受之推誠齊物惟恐
<pb:KR4d0464_WYG_053-23a>
不力時人以此多之予嘗¶以道家者流以清寂為宗一
死生外形骸自放於萬¶物之表是不以一毫世故攖拂
其心至於挾方術出¶秘藝捄時行道者世有其人如砭
劑膏肓笞逐鬼物¶驅役社翁安人區而逺不祥徃徃驗
於事者盖世所¶不廢也普濟師其斯人之徒與較夫遺
世絶俗歸潔¶一身自放於萬物之表誠法教中有禆於
世者耳且¶以費長房訓子事猶傳於東京方伎之列者
師之¶行業出處又足嘉尚吾烏得而辭哉乃繫之銘詩
<pb:KR4d0464_WYG_053-23b>
庶¶幾門人歸來望思之意其辭曰<md:KR4d0464_SBCK_053-16b>¶大河湯湯南紀蒼蒼兩戒勢分爰自陜疆蓄潤蟠精¶萃
於三堂篤生異人孕氣之良截然入道濟物為方¶山立
髯張劒佩煒煌霆轟暗室星壇夜光玉鈴金紐¶呵斥不
祥隱若勍敵隂魔遁降四十年間𤣥門之綱¶鶴馭仙去
白雲帝鄉何謝世兮已逺顧其道而彌光¶嗚呼劉根術
驗而不及物長房及物而鬼所殃我銘¶勒石孰為短長
庶千年而語華表見門人之涕滂
<pb:KR4d0464_WYG_053-24a>
　
　
　
　
　
　
　
　
<pb:KR4d0464_WYG_053-24b>
　
　
　
　
　
　
　
　秋澗集卷五十三<md:KR4d0464_SBCK_053-17a>¶<md:KR4d0464_SBCK_054-1a>¶
<pb:KR4d0464_WYG_054-1a>
欽定四庫全書
　秋澗集卷
