# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:36.298912
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 89
#+PROPERTY: FILE SB04n0470-089秋澗先生大全文集-卷第八十九.
<pb:KR4d0464_SBCK_089-1a>¶
秋澗先生大全集卷第八十九¶
烏臺筆補¶
　　　　舉河南士人陳天祥事狀¶
今體訪得河南府士人陳天祥沈正有爲達於從政¶
隱居嵩少相近十年讀書種田不求仕進中綂三年¶
大名宣慰司曽將天祥擢充新軍千户勾當鎮守三¶
汊等處聊復効用已有能&KR0091;今國家經畧江漢得才¶
爲急其陳天祥乆播學優之譽適丁強仕之年合無¶
就令河南行中書省舉用以試所長¶
　　　　爲盗賊紏治真定官吏事狀¶
今體訪得真定府即目群盗公行或竊或刼無所畏¶
避據前月上半月内一夜之間失事者凡二十餘處¶
<pb:KR4d0464_SBCK_089-1b>¶
如髙奴千户任子齊等家縱火恐喝盗取財物是也¶
其府官司巡捕無方但薄暮聲鐘辨明啓閉使闔城¶
之民遇夜驚懼寢處不安顯見府司官吏罷愞不職¶
威令莫行不能消弭擒制以至如此且真定爲燕南¶
劇鎮又連年蝗旱艱於衣食者衆此風大不可長叅¶
詳上司&KR0002;不早爲規畫督責官吏嚴行禁止切恐因¶
而别生事端深繫利害據此合行紏呈¶
　　　　請禁治&KR0126;惡語言狀¶
切見中都市井小民行言立語多作穢談以至父子¶
兄弟不能迴避行歷切恐乆而成俗以爲尋常據穢¶
濁風俗莫此爲重叅詳係有司不能肅清所部以至¶
如此兼京兆風俗之厚合行禁止以革薄俗¶
<pb:KR4d0464_SBCK_089-2a>¶
　　　　論居官身故等官貟子孫承&KR0315;事狀¶
㑹驗中書省欽奉¶
聖旨條畫内一欵諸取&KR0315;官不以居官去任致仕身¶
故其承&KR0315;人年及二十五以上者聽照得今者身故¶
官貟子孫巳擬叙&KR0315;其居官去任子孫應&KR0315;者至今¶
未見施行外據致仕官子孫徃徃亦未蒙定奪如真¶
定張宣撫子復前泰安州尹趙德庸子符是也卑職¶
叅詳即今貪冐成風恬不知退如一二以理致仕者¶
冝蒙顯異&KR0002;應&KR0315;子孫返爲遲疑不䝉定擬秖以身¶
故者聽叙是使爲子孫者得父祖早故爲幸非所以¶
進廉隅而激貪鄙也兼照得舊例諸養素丘園徴聘¶
不赴者子孫尚得以徴官爲&KR0315;况聀官清要歷年深¶
<pb:KR4d0464_SBCK_089-2b>¶
逺之者理合比父祖身故者即令叙&KR0315;爲當其居官¶
去任子孫亦合依奉¶
聖旨條畫定奪施行¶
　　　　爲救治䖝蝗事狀¶
盖聞天災流行¶
國家代有氣和則致祥氣乖則致異此必然之理也¶
然災有大小而蝗旱爲㝡今㑹驗得隨路莭次申蝗¶
蝻生發至今月内計二萬一千九百三十三頃四十¶
三畒除巳絶外未絶一萬五千八百六十二頃三十¶
三畒又有不見頃畒一百餘處炎炎不巳深為可&KR0104;¶
如比年以來山東等處連值蝗旱民至有麵橡實掘¶
黄精煑野菜而食者雖包銀權𠋣而盡徵到官課額¶
<pb:KR4d0464_SBCK_089-3a>¶
訴難而依前恢辦向非¶
聖恩賑濟鮮不飢殍轉死溝壑今者蝗之氣𫝑滋盛¶
如此是上天之意儆戒深至誠不可不謹苟非以德¶
勝妖全藉人力恐百姓重困過於前日其爲利害孰¶
大於斯今來叅詳其或大臣不和政事有闕官吏不¶
公百姓失所刑賞雖行而或戾風俗極惡而未醇又¶
如各路見禁一千三百餘人幽閉囹圄不無寃滯加¶
之用兵興役僉軍屯田包添絲銀恊濟軍力分房益¶
户輸粟餉邊逺近騷然未爲無事從是而觀致傷和¶
氣恐此之由而又迤南州郡蚕麥薄收嗸嗸之民止¶
望秋成以供王事不幸継以蝗旱萬一成災將&KR0002;之¶
何豈惟經費不足貧民衣食先乏衣食乏則飢寒至¶
<pb:KR4d0464_SBCK_089-3b>¶
飢寒迫則盗賊生盗賊滋則非國家之便也&KR0060;見朝¶
省近年巳來救捕雖力終莫殄絶不過差官督責州¶
郡併功撲滅不致流㣧而巳未有以時事言者以某¶
愚見爲大臣者當恐懼修省恪謹天戒任責極言陳¶
其所以不然㘦慮朝廷不能盡知何則方今¶
明天子在上聖慈仁惠子愛兆民哀矜憫䘏軫慮惟¶
切今災異如此又恐逺方小民不知存恤之意誠冝¶
緩不急之務下寛大之¶
詔發倉廪振貧乏致禱山川爲民祈謝據&KR0013;災去處¶
驗其輕重量減今歳差税又冝先遣相臣分省中都¶
使鎮撫中外規畫事宜以安以慰庻望京畿之間民¶
心妥帖物不踴貴災沴漸消民易爲力不致重困因¶
<pb:KR4d0464_SBCK_089-4a>¶
而别作事端¶
　　　　爲犧牲在滌不及九旬事狀¶
盖聞國之大事實先祀典祀禮以敬爲主物品以㓗¶
爲先故唐金之制大祀飬牲在滌九旬中祀二旬今¶
體知得太廟歳祀犧牲有司臨時取辦在滌不及兩¶
月即用就事看詳三牲之飬逺期三月本欲盡誠敬¶
而極精㓗也今者大祀之禮降而甫踰中制於理寔¶
為未應誠有司之慢也合無照依舊例改正施行¶
　　　　舉陜西儒士楊元甫狀¶
伏聞國朝議國學教胄子遴選師儒以𠑽司業𦔳教¶
慱士之職切見京兆儒士楊恭懿資禀髙明學淹經¶
史千言過目成誦不遺今年幾知命教授郷閭其孝¶
<pb:KR4d0464_SBCK_089-4b>¶
行足以化服一方其廉介足以振勵薄俗𨼆徳丘園¶
不求仕進如往者兩省交辟欲置之幕府庻諮論議¶
以勸將來至職名禄飬辭皆不受德業日新簞瓢自¶
&KR0002;誠清廟之珪璋士林之杞梓也其或擢彼國庠置¶
之舘閣試其行能可収實用又念即今上而監司下¶
而州郡凢所薦舉多蒙省録其在憲臺尤冝獎率伏¶
乞詳酌施行¶
　　　　爲罪囚醫藥事狀(許獄/行)¶
體訪得大興府在禁罪囚自今年二月初至今月二¶
十日節次死訖二十一人俱係因病身故切詳見禁¶
四百餘人又照得隨路巳立司獄官三十餘處即目¶
暑氣蒸騰病者甚衆雖官差醫工輪流看治合用藥¶
<pb:KR4d0464_SBCK_089-5a>¶
物悉皆自備如遇重證止是依例&KR0063;付實非對證條¶
合以致徃徃耽悮人命又念犯得罪當死不可於未¶
鞠問及抵法以前因醫庸藥闕而以病殺之也其間¶
雖有寃濫當宥之人悔將何及檢㑹舊例獄囚病患¶
官給醫藥救療合無將應用藥餌官爲収買給付獄¶
官臨時對證用度庻望不致躭悞死損人命¶
　　　　論成造衣甲不冝責辦附餘物料事狀¶
伏見¶
國家即目征伐四出所除甲噐㝡為重事縁甲不如¶
法所係人心勇怯勝&KR0018;関於一時故晁錯有云甲不¶
堅宻與祖楊同今體察得在都甲&KR0560;并外路今年納¶
到至元六年常課皮甲斤重不同者在都局有三十¶
<pb:KR4d0464_SBCK_089-5b>¶
五斤及三十七八斤者真定順天東平䓁處却重四¶
十斤四十一二斤者斤重旣是争懸生活不無好弱¶
又體知得省部遍下隨路四十餘&KR0560;取要排年附餘¶
數目佀有未便者&KR0002;上司元降物料一切合冝不當¶
取要附餘旣取附餘是元降物料上司不曽確實計¶
料有無相應致有多餘之數&KR0002;此是在有司立法當¶
與不當耳至如弓&KR0560;舊例毎&KR0211;一張物料錢鈔两貫¶
文有傅忽都告减作一貫二百文¶
聖㫖爲乆逺生活上定作一貫四百文造弓一張上¶
司旣無打筭工匠又甚便當卑職叅詳今後亦合將¶
衣甲事理再行定奪實用酌中物料使一切合冝及¶
甲之斤兩定擬畫一体例&KR0249;得成造如法其少有不¶
<pb:KR4d0464_SBCK_089-6a>¶
中程度者嚴行究治可也不冝責辦附餘以致官匠¶
兩難兼衣甲難比其餘噐械所貴堅良精緻及主者¶
之功匠氏之能也&KR0002;專以要取附餘爲功不以甲之¶
好弱爲念一旦用之陣敵斷不能&KR0210;護身體有悞人¶
命是有司以附餘為重以人命爲䡖也據此合行具¶
呈¶
　　　　彈阿海萬户屯田軍人侵占民田事狀¶
欽奉¶
聖㫖條畫内一欵該兼并縱暴及貧窮寃苦不能自¶
伸者委&KR0101;察並行紏察欽此今察到武清縣北鄉等¶
處有阿海萬户下屯田軍人於至元二年𠋣頼形𫝑¶
於上司元撥屯田地段四至外強將諸人莊子及開¶
<pb:KR4d0464_SBCK_089-6b>¶
耕作熟桑&KR0037;地土侵奪訖二十餘頃俱是各家係税¶
地數徃年雖經陳告緫&KR0249;府行下本縣歸着本縣累¶
次約㑹夲官不到至今不曽吐退就責得各地主狀¶
供與所察相同卑職看詳本郷兩面河占中間地土¶
窄狹今者強為軍人奪占使農民至有失業者所謂¶
兼并縱暴貧弱寃苦不能自伸者莫此爲甚據此合¶
行紏彈伏乞御史臺照詳施行今將侵占訖諸人地¶
段數目開具如后¶
　　　　彈西夏按察司行移違錯事狀¶
今體察得西夏中興提刑按察司於今年二月内爲¶
本處納憐等站脱脱禾孫等告鋪馬瘦弱見無料食¶
事備詞申覆户部爲此追照行卷與所察相同今來¶
<pb:KR4d0464_SBCK_089-7a>¶
叅詳各道按察司凢有合申事理即令申臺照詳即¶
與六部元無行移體例今有西夏中興提刑按察司¶
官署衘連名不經御史臺徑爲申覆尚書户部佀爲¶
不應據此合行具呈¶
　　　　論渾河泛溢請修治堤堰事狀¶
伏自今月内武清縣北郷按部回至洪濟鎮(值/渾)河泛¶
漲其瀕水民家巳爲渰没&KR0002;湯湯不巳大有可慮者¶
因行視堤堰水𫝑東南至孫家務西北至本鎮南東¶
西横亘約十五餘里其堤堰低狹髙闊不過丈餘又¶
年深頺剥衝渲一土埨而巳河水伏槽時視堤南平¶
地尚下數尺兼土脉踈弱水性善崩黄猫野䑕穿穴¶
又多固不足以禦大患捍水衝萬一泛决沛然莫禦¶
<pb:KR4d0464_SBCK_089-7b>¶
而堤南二十餘村人畜田廬盡爲漂没其害又非䖝¶
蝗之可比也就問得孫家務一帶去年秋巳&KR0013;災傷¶
但不致太甚耳外據漷隂縣東北沙渦口等處畧與¶
武清縣北郷事𫝑相同即目縣西北近河堤南田禾¶
巳在水中及有渰死頭畜合無專令各縣正官一貟¶
晝夜廵防隄備破决佀望不致踈虞才候農𨻶令都¶
水監官相視堤岸踈惡去處如法修築使一方永逸¶
以絶水患寔畿内兩縣之大利也某職當司察親覩¶
利害不敢緘黙自取言責據此合行具陳■■■■¶
　　　　請立四方舘事狀¶
伏見逺方朝貢使人毎歳至京師者旣無館舎以■¶
輙於民間豪貴之家倉皇安置佀有未便者三堂堂¶
<pb:KR4d0464_SBCK_089-8a>¶
大國不以全盛之𫝑昭示逺人一也旣擇朝官¶
豈非示其文物有人然處之民家殆非得體又¶
無窺測民間事情以見淺&KR0055;二也至於騰移房¶
争與奪之際致&KR0013;&KR0060;𥬇三也如近日交阯使人¶
大夫&KR0058;仲陀中散大夫丁拱垣等舘於王子華¶
及安置使貢物狼籍于外者是也合無建立四方舘¶
以一切奉使處之如此不惟¶
聖朝盡懐逺遇下之禮抑使逺方來者觀　上國之¶
光我免夫三者之虞寔爲便當¶
　　　　彈漕司失䧟官粮事狀¶
欽奉¶
聖旨條畫節該倉廪减耗爲私蠧害委&KR0101;察並行相¶
<pb:KR4d0464_SBCK_089-8b>¶
察欽此伏見國家歳計粮儲必湏百有餘萬方可足¶
用■朝廷爲恐中間失悞爰自徃年特改漕司併令¶
劉晸等提舉一切勾當故合設官吏内外必備奉■¶
又爲不輕所期盡心俾&KR0091;厥職今體察得數年之間¶
其盗用失䧟短少及糜爛等粮一十六萬四千餘石¶
又察得至元五年未到倉粮一十五萬餘石除巳■¶
■䧟外八萬九千餘石至今不知運納所在就間■¶
　　朱英與所察相同問者省部摘差■官親詣盡¶
■真本司欺昩止將六年粮數緫作　入納隨倉¶
　　見在飾詞破説用相抵牾中間虚■明不可■¶
　　　　五年守凍粮斛一十五萬餘■於本年■¶
　　　　　　　人數目至今年二月■尚¶
<pb:KR4d0464_SBCK_089-9a>¶
餘石不知所向却稱至元六年粮數至今年九月終¶
隨倉起運交納止有二千餘石且綱運先後交輸程¶
期自有次苐不應攙亂如此豈有五年未畢委棄不¶
問而復越漕六年新粮恐萬無此理詳此一端其虚¶
冐飾說槩可見矣叅詳上項事理不過非其人故也¶
盖自古錢穀大計莫不精選才能清愼明著善於其¶
職者𠑽固非素不綜練挾&KR0059;蠧公之人可以𠋣辦因¶
體察得本司官属其晸者㧞自行間素乏心計剛愎¶
自用不有同僚佐貳者因不和同互相雄長上下苟¶
且因仍耽悞遂失関鈐致綱紐觧㢮廢壞如此至於¶
中外聞者莫不憤嘆其在有司理當云何其劉晸又¶
於通州等處爲起盖倉敖用便巳&KR0059;營置物業撤橋¶
<pb:KR4d0464_SBCK_089-9b>¶
梁而阻滯驛程奪民利而一空舊渡倉司旣非久許¶
運道又不快便公&KR0059;之間兩有所害今復改作重費¶
國用其爲&KR0059;蠧害又所當問照得欽奉¶
聖旨節文該勾當了的公事不稱所𠋣付的心據劉¶
晸等廢亂職務不稱所𠋣孰大於斯據夲司官吏不¶
爲盡心大失関鈐冝一切替罷公選廉能清慎善於¶
其職者𠑽及隨路河倉楊村守凍失䧟損壞已未納¶
見在粮數乞選差清幹職官親詣盤㸃如此庻望上¶
下一新積弊可革不然無以敕勵其餘以救將來外¶
據都城内外倉分有無照依漢唐故事𨽻属司農司¶
兼行&KR0249;領深爲長便某職司言責利害深重愚𠂻所¶
激誠不敢避忌罔盡所言合行一就紏呈¶
<pb:KR4d0464_SBCK_089-10a>¶
　　　　論復立愽野縣事狀¶
照得至元三年欽奉¶
聖旨節該州城畸零去處不滿千户者斟酌改併民¶
户多者從長定奪更當衝要驛程不湏改併欽此今¶
體知得自去年新抄户後隨路州縣往往有至三四¶
千户者至今依舊合併&KR0249;領極有不便當者畧舉順¶
天路初州愽野縣併入蒲隂縣分是也其愽野縣即¶
目諸色人户二千八百餘户中間百姓事不便當者¶
非一如科着船户&KR0024;闕蒲隂縣弓兵故將本處上户¶
啇堅等六户取𠑽及撥降一切差役徃徃偏向不均¶
至於送納賦税勾攝聚集詞訟等事不惟徃復逺窵¶
其沙溏磁三河經值秋夏水發潑漫相接抵祁州迤¶
<pb:KR4d0464_SBCK_089-10b>¶
東一槩流行阻滯人難又兼本縣蠡州南至安平界¶
首相去七十餘里正當衝要驛程爰自合併巳來節¶
次失過盗賊截刼訖官民財物致傷人命者無慮十¶
數就問得本處人户賈佐等與所察相同叅詳愽野¶
正縣理合依舊復立縣事深爲安便外據隨路見併¶
州縣如新抄户後數滿千户之上者亦合從長定奪¶
復立舊治爲當至於隨路在先曽合併縣分爲中間¶
百姓不便巳有復立去處如上都縉山平灤撫寕真¶
定賛皇太原樂平俱係三五百户縣道又如無城邑¶
者亦復設立如河間無棣縣於八湖口置司延州延¶
津縣於史逈店置司順德廣宗止於夲鎮置司是也¶
據此合行舉呈¶
<pb:KR4d0464_SBCK_089-11a>¶
　　　論科舉事冝狀¶
伏見¶
朝廷發明詔議科舉以取進士盖欲明公道廣仕途¶
以革徼競之風選人材収實用致隆平之化然聞禮¶
部所擬止以經義詞賦兩科取人伏慮淺狹拘窒於¶
國於士兩有未盡必期登俊良逺庸鄙緫覧群材經¶
理丗務盖有後其所先先其所後者矣鴻惟¶
聖天子渇於文治聽言如流凢所制作取唐爲多兼¶
國朝科舉之設自戊戌以後未遑再議天下之士徃¶
徃留心時務講眀經史捉筆著述一尚古文顧惟舉¶
業移素習一旦取非其人不適於用返爲科舉之累¶
矣今檢㑹到李唐之制其取士科目不常率相時置¶
<pb:KR4d0464_SBCK_089-11b>¶
科以待非常之材其初試殿試止以䇿問取人如時¶
務則試方畧止五道直言極諌等䇿秀才則愽學宏¶
辭及道侔伊吕才堪郡縣下筆成章茂材異等皆其¶
選之首也故得士之多唐㝡爲盛以某愚見審量時¶
𫝑必欲急得人材以収實用莫&KR0002;以時務對䇿直言¶
極諌切中利病有經畫之略者爲首選何則試以殘¶
宋爲言自渡江以來以一隅之地偷生百年者正以¶
多士齊濟崇尚議論有用之學故也其次以愽學宏¶
詞兼試典禮議一道如禘祫齋郎之議者爲中選其¶
經義詞賦兩科乞轉經出題先爲布告中外使學者¶
明知所嚮謂如今年書眀年詩限以幾時然後赴試¶
其格律畧除竒細如故實㬌象明水干羽金在鎔之¶
<pb:KR4d0464_SBCK_089-12a>¶
𩔖例皆爲命題如此不致隔礙長材使得展手筆以¶
盡其噐能不數年則五經可以通治矣然後使天下¶
之人知¶
大聖人制作出於㝷常萬萬其有用實學爲¶
聖朝英特之選一洗遼金衰薾不振之氣其不盛歟¶
如此當國計者上可以副¶
朝廷用儒之實下可以待俊造非常之士盡遺賢於¶
網羅收實用於中外則文治之功隆平之化可計日¶
而待矣某職當言責事或未便不敢緘黙輙冐昧敷¶
陳¶
　　　　彈愽州路烏緫&KR0249;老病狀¶
今體察得烏古論居真殘忍嗜殺貪冐無厭向列東¶
<pb:KR4d0464_SBCK_089-12b>¶
曹以尸禄位及審囚徒大致違錯今年近八十氣志¶
昏耄當官臨事轉首遺忘就問得本路司吏張玠與¶
所察相同而又不時昏發頭目調眩至提視衣物畧¶
不知識庻望裁断如流神明其政不可得巳兼照得¶
愽州路䪌&KR0249;軍民三萬三千餘户一方休戚繋在師¶
帥今而&KR0002;此其於大小事爲少有蹉跌斯民何辜横¶
&KR0013;抑屈&KR0002;以老病不勝本官首冝論列合行紏舉以¶
勵其餘¶
　　　　冬旱請祈雪事狀¶
切見隨路蝗災經今數年山東河南其𫝑尤甚今遺¶
種遍地儻災更不已飢荒盗賊何所不有&KR0002;比及出¶
冬已來得三兩大雪庻可消弭以絶根種古語有云¶
<pb:KR4d0464_SBCK_089-13a>¶
冬雪一尺蝗子入地可丈今去春節僅三十餘日照¶
得中都及迤南路分自八月至今天不雨雪小麥青¶
黄半掩乾土雖雲隂屡作終無大潤叅詳唯有以精¶
誠感格神明致禱岳瀆爲民祈謝而巳不然令各路¶
緫&KR0249;府官或郡守躬親祀禱部内山川并社稷等神¶
以示　朝廷憂䘏元元至意庻望和氣一回普霑嘉¶
瑞使民心慰安且忘積年飢乏撲㓕之苦¶
　　　　太廟𥙊噐合改造事狀¶
伏念古之君子朝服𥙊噐不假於人况太廟之𥙊噐¶
乎今體訪得太宫大𥙊所用鼎彛等噐多係殘宋賜¶
功臣家物如臣京敏中&KR0022;昌等噐是也叅詳自古有¶
國有家者未聞¶
<pb:KR4d0464_SBCK_089-13b>¶
祖宗神靈而以人臣所用遺噐陳列爲享於禮誠爲¶
未冝然嚮者清廟初建毎事草次未遑一新不得不¶
爾今後合無改造新噐張皇一代縟典且極夫尊嚴¶
無上之義使¶
聖子神孫傳之無窮不其盛且當歟¶
　　　　論求仕官就家聽候宣勑事狀¶
體知得吏部先奉中書省劄付該求仕官貟毎季遷¶
轉在後慮恐生受擬令毎月銓(注/今)切見隨路求仕官¶
貟有自去年八月間摘勾到部經今七箇月餘未蒙¶
銓轉中間百端生受客&KR0009;守待措借無所以致典賣¶
鞍馬等(物/供)給盤費尚然不足不幸更值病疾因而身¶
故尤可矜䘏即日在都聽除等官約二百餘貟少者¶
<pb:KR4d0464_SBCK_089-14a>¶
不下半載又州縣闕貟甚多佀此淹延兩爲未便今¶
後合無將求仕人貟自到部月日爲始限以旬月對¶
憑引驗旣畢省㑹還家&KR0002;有合祗受¶
宣命官貟依舊例差人擎送外據授¶
勑官貟將合授¶
勑命發付各路緫&KR0249;府收&KR0249;令本路祗授照依定去¶
裝束省限催督赴任庻免人難據此合行呈覆¶
　　　　彈大興府擅注案牘官事狀¶
今照得隨路緫&KR0249;府元設提領案牘官已是罷去今¶
體察得大興府却將司吏韓仲禮𠑽案牘官勾當叅¶
詳緫府司吏除額設外尚不得増添人數今來本府¶
擅自將報過司吏韓仲禮擬作首領官與朝省差設¶
<pb:KR4d0464_SBCK_089-14b>¶
經歴知事一同繫歷勾當豈惟干名犯分其於格制¶
是属違錯據此合行糾呈¶
　　　　彈四州濫給觧由事狀¶
欽奉¶
聖㫖條畫内一欵諸監臨之官知所部有犯法不舉¶
劾者(罪五等紏彈之官知而不㪯劾者/等欽此又會到中書省條)畫内¶
一欵節該各路州府司縣任满官貟當該官司循情¶
濫給觧由體究得實申臺呈省今察到𣵠州等處州¶
縣去官於任内侵使訖塩錢工俸累蒙上司追徴並¶
不還家其代官到任亦不依公理問却行循情濫給¶
與無粘帶觧由如此逓互欺昧上司致將合追錢鈔¶
至今不能到官事属違錯據此合行開坐紏彈¶
<pb:KR4d0464_SBCK_089-15a>¶
　　　彈甲&KR0560;官玉魯等抵搪造甲皮貨¶
欽奉¶
聖㫖條畫内一欵節該造作不如法者委&KR0101;察紏察¶
欽此又照得上司元料毎甲一副舉吊并裁線古&KR3364;¶
皮一十張四分前制府劄付下甲&KR0560;緫&KR0249;府該依年¶
例計料厘勒人匠如法成造無致用别色低歹皮貨¶
抵搪成造卑職於今年八月内體察得中都&KR0249;甲&KR0560;¶
官玉魯楊三合自今年二月内造作至元五年常課¶
已造訖甲一百二十副依巳料関訖古&KR3364;皮一千二¶
百四十八張於内却用馬項子抵搪即問得玉魯等¶
招說爲闕少古&KR3364;皮上是用馬項子作線是實却問¶
得守支古&KR3364;皮人高庭傑熟皮提控菜榮稱自至元¶
<pb:KR4d0464_SBCK_089-15b>¶
六年六月内収支成造五年皮甲古&KR3364;皮至七年八¶
月内計收到古&KR3364;皮一千二百五十三張俱係甲&KR0560;¶
王知事支訖又問得王知事名居實稱實関訖古&KR3364;¶
皮一千二百三十張據巳造了底甲數内委的四次¶
用訖馬項子八十五箇折訖古&KR3364;皮一百七十張是¶
實今來卑職叅詳旣知事王君實依料節次関支訖¶
上項古&KR3364;皮貨玉魯等不合却用馬項抵搪事属違¶
錯合行紏呈¶
　　　　論革罷撥户興煽炉冶事¶
今切見各處鐡冶撥出户計設立頭目&KR0249;領周歳額¶
辦鐡貨令人户常川煽煉納官官民兩便今畧舉綦¶
陽并乞石烈楊都事髙&KR1072;合所&KR0249;四處鐵冶見分&KR0249;¶
<pb:KR4d0464_SBCK_089-16a>¶
戸九千五百五十戸驗毎戸包鈔四兩計該鈔七百¶
六十四定今緫青黄鐵二百四十七萬五千六百九¶
十三斤半價直不等該價鈔四百六十八定二十三¶
兩三錢三分半比包鈔𧇊官二百九十五定二十六¶
兩六錢半及其人戸俱各漫散住坐毎遇秋冬煽煉¶
逐旋勾集徃復人難豈爲官民有辦如將上項戸計¶
罷去當差許從諸人自治窑冶煽煉據官用鐡貨給¶
價和買深是官民兩便據此合行具呈伏乞御史臺¶
照詳施行湏至呈者¶
　綦陽¶
　　　户二千七百六十四户毎户四兩計鈔一百¶
　　　　　二十一定单六两¶
<pb:KR4d0464_SBCK_089-16b>¶
　　　辦鐡七十五萬斤毎十斤價鈔一錢計鈔一¶
　　　　　百五十定¶
　乞石烈¶
　　　户一千七百八十六戸毎户四兩計鈔一百¶
　　　　　四十二定四十四兩¶
　　　辦鐡二十六萬斤毎(十/斤)價鈔一錢計鈔五十¶
　　　　　二定¶
　楊都事¶
　　　戸二千戸毎户四兩計鈔一百六十定¶
　　　辦鐡五十三萬二千三百三十三斤半毎十¶
　　　　　　斤價鈔一錢該一百六定二十三兩三¶
　　　　　　錢半¶
<pb:KR4d0464_SBCK_089-17a>¶
髙撒合¶
　　　户三千户毎户四兩計鈔二百四十定¶
　　　辦鐵九十三萬三千三百四十斤計鈔一百¶
　　　　　六十定内¶
　　　青鐡五十三萬三千三百四十斤每十斤價¶
　　　　　鈔一錢計鈔一百单六定三十三兩四¶
　　　　　錢¶
　　　黄鐡四十萬斤毎十五斤價鈔一錢計鈔五¶
　　　　　十三定一十六兩六錢¶
　　　　紏彈良郷尉司非理拷勘劉德林事狀¶
欽奉¶
聖旨條畫内一欵節該廵尉捕盗官捉𫉬盗賊隨時¶
<pb:KR4d0464_SBCK_089-17b>¶
發與本縣圎坐推問是實觧赴本州再行鞠勘施行¶
不得轉委(吏/人)及弓手人等拷問欽此今體察得良郷¶
縣尉司於至元七年九月内夜本縣館驛内失盗於¶
當月二十五日有弓手髙伯山渉疑捉到𣵠州人户¶
張德林不曽申官&KR0059;下拷勘抑令虚招及妄指姐夫¶
劉得林&KR0009;藏上項𧷢物將劉得林拿到亦不申官一¶
靣拷打爲無證佐在後撒放於二十七日止將張德¶
林申發到縣尉司有縣尉楊仲玉又將劉德林勾追¶
到官重復拷問非理加刑上爲無指證明白事跡於¶
當月三十日保放還家有劉德林於閏十一月十三¶
日因拷瘡身死今問得尉司司吏劉君祥并苦主劉¶
得林妻阿張并當元&KR0013;摭人劉得用詞因俱與所察¶
<pb:KR4d0464_SBCK_089-18a>¶
相同今來叅詳髙伯山止是本縣弓兵别無拷勘問¶
人體例及縣尉楊仲玉止慿張德林妄指便加拷勘¶
以致本人因瘡身死又於劉得林劉得用等處掠取¶
交鈔衣物有此違錯據此合行紏彈¶
　　　　論肅山住等局人匠偏&KR0018;事狀¶
伏見吕合刺児&KR0249;民户内撥出人匠二百二十五户¶
内謂如眞定路萇叅謀甄榮祖呉信魏友係納三定¶
包銀戸計餘者雖是不及例各酌中户計然則一丁¶
入&KR0560;全家絲銀盡行除免近又將上項户計撥付本¶
&KR0560;另行&KR0249;領其人匠自來按月支請米四斗塩半斤¶
不時更有賞賜錢物其爲幸民無甚於此(且/如)肅山住¶
儲普花兩局人匠俱係迤北人匠抛失家業移來中¶
<pb:KR4d0464_SBCK_089-18b>¶
都今全家入&KR0560;造作又爲衣食不給致有庸力將男¶
女質典者至甚生受按月支請又無食塩毎口止得¶
官粮二斗五升今來切詳造作乃一體工役然成造¶
之物固有輕重工役各無閑歇何其塩粮不一&KR0002;將¶
上項&KR0560;分相比據肅山住儲普花兩&KR0560;實爲偏&KR0018;外¶
據吕合刺所&KR0249;民匠二百二十五户月支塩粮合行¶
從長定奪據此湏合具呈¶
　　　　論六部職掌繁簡事狀¶
伏見¶
朝廷設立六部其官吏品秩相同而職掌繁簡有異¶
如禮兵二部禮以𥙊祀爲大而有太常寺兵以軍旅¶
爲重而有樞宻院今者錢榖造作一切等事盡歸户¶
<pb:KR4d0464_SBCK_089-19a>¶
工至甚繁劇&KR0002;曹務不有所分則緩急難於辦集今¶
無酌量䌓簡令兵禮二部將可分之事一以兼&KR0249;似¶
爲便當又且職掌均一使兩部官吏免尸素之責不¶
然䌓者愈䌓而簡者日簡矣據此合行紏呈¶
　　　　論覇州道路事狀¶
切見覇州部分俱該河流陂浸地面其驛程却係山¶
東正路據本州南至保定縣見行西道相去四十五¶
里中間經過橋梁七座毎&KR0010;必湏依時拆盖更有修¶
疊水口去處其功役不細須旁縣挾濟方可辦集甚¶
是生受兼西道元係前代阻障溏泊堤堰本非正路¶
近一十七里止蓋橋梁三座&KR0002;行莫金口東道官民¶
寔為兩便據此合行呈覆¶
<pb:KR4d0464_SBCK_089-19b>¶
　　　　論革罷魚牙岸例事狀¶
伏見魚牙岸例等錢比年以來隨路俱無今體察得¶
中都通判等一十一處其魚牙岸例一依宣課三十¶
分取一至今徴収叅詳魚貨蓆葦一切諸物於所在¶
已納數重課程今者於上更爲収分此等錢穀寔是¶
重併兼見蒙¶
聖恩免差發减課額正爲百姓生受故也據上項等¶
錢理冝罷去不然亦不當依宣課一體分收有此不¶
應合行紏呈¶
　　　　彈不孝子楊大事狀¶
盖聞父母有婢子甚愛之雖父母没終身敬之不衰¶
况父在之&KR0078;妾乎今體察得懷孟路緫&KR0249;子某&KR0115;頑¶
<pb:KR4d0464_SBCK_089-20a>¶
無知悖逆有迹近者將父才妾就於寢所輙行毆擊¶
父方營護隨即推仆致令乃父牒發夲路䆒治其同¶
僚看徇視爲細微在後畧無施行雖行路聞之莫不¶
憤疾叅詳禮義由賢者出豈有衣冠之胄而爲禽犢¶
之行如是其敗壞風化孰大於此合行紏彈乞痛加¶
懲戒以勵薄俗¶
　　　　舉三道按察使事狀¶
今山東東西河北河南山北遼東三道提刑按察使¶
見行闕貟未經選注如山東道前任陳祐苟非其選¶
罔継前聲河北道近爲元維新事闔司&KR0013;問威望沮¶
弱山北道上係重地闕貟日乆此三使舉惟其人能¶
復震疊安靖切見前中書省給事中賈居真揚歴¶
<pb:KR4d0464_SBCK_089-20b>¶
朝省積有歳年夙夜在公練逹政體又廉訪得濟南¶
府緫&KR0249;趙炳莅政迤來民安盗息強幹著稱及吏部¶
侍郎王椅通儻才能和而有守旣掌銓衡又稱公當¶
論其才品俱各相應如任以監司必能振舉綱維不¶
&KR0018;輿望據此合行舉呈¶
　　　　論順天清𫟍縣尉石昌璞繫獄事狀¶
切見隨路州縣官如縣尉人貟職小責重㝡爲不易¶
其合捕盗賊有任終不𫉬至經年累月停罰俸給者¶
幸有一二強幹肅清所部冝加遷賞以勵其餘或事¶
有罣悞情寔可恕今體訪得順天路清苑縣尉石昌¶
璞強幹有爲廵捕得法察賊推情遂破窟穴自到任¶
巳來甫及一年擒捕強&KR0060;及印造僞鈔知名劇賊郝¶
<pb:KR4d0464_SBCK_089-21a>¶
榮楊留児等凢一十七起計賊黨九十八名俱係積¶
年作過流毒數州所在官府皆不能制所謂不待教¶
而誅者也致使保州方數百里間道途清寜稱頌在¶
路誠消弭安静廵捕之㝡者也今止爲郝榮等事&KR0013;¶
問到部本部即行枷収同重囚繋獄寔爲未當叅詳¶
據巳結案強賊郝榮䓁反獄殺人情理深重舊例刼¶
死囚殺人者無首從皆處絞斬彼郝榮拘執死囚巳¶
成得刼况石昌璞依奉府命摧拉㐫威惧有折傷因¶
之損死度其情莭誠可恕原盖公心除害之理多&KR0059;¶
計故殺之意無據所犯設&KR0002;扺罪理合照依舊例量¶
情施行佀為相應兼夲官前後敗𫉬賊數合得未給¶
賞賚甚多將功贖過亦不至此不然恐當斯職者遠¶
<pb:KR4d0464_SBCK_089-21b>¶
近聞之因以觧體使賊軰潜知幸快禍心且長其剽¶
刼侵牟之𫝑深爲未便據此合行申理(至元八年六月初三日/尚書省/陳赦訖)¶
　　　　論隨路交鈔庫令緫管府提㸃事狀¶
夫時有通塞亊貴改更故古人因時制宜不拘常法¶
而憚變更也切見隨路鈔庫行用元寳鈔数多者三¶
五千定少者不下二三千定毎歳差設庫官止慿一¶
二保官即聽注擬近年巳来如失䧟去處雖監督正¶
人及着落元保湏管陪納数足至經渉数年徃徃有¶
破家不能結絶圎備者兼保官多不親即故出於一¶
時面分又何甞計保者家産之虚實錢穀之果能通¶
曉也方今鈔法極是通快但委用非人少有侵䧟便¶
是一路鈔法因人爲累少有澁滯足滋長奸弊與其¶
<pb:KR4d0464_SBCK_089-22a>¶
治於巳然無可耐之後何&KR0002;防於未然易為力之前¶
愚見今後合無公同選舉其抵業信實委通錢穀人¶
貟勾當就令夲路緫&KR0249;府官毎月以次計㸃見在題¶
押赤暦其府官却不得因而恃𫝑借貸官錢違者許¶
庫司申覆上司照驗如此使朝夕得相臨視上下逓¶
互関防官無失䧟之虞人逺奸欺之弊照中綂元年¶
巳来巳曽依上施行至是便當今各庫雖按月赴提¶
舉司申報單狀赤暦於関防寔無所係盖非切近臨¶
視中間作弊旣無畏避又不能即時知&KR0116;䆒治是申¶
押本司徒常例虚行而巳據此合行舉呈伏乞照詳¶
定奪施行¶
　　　　論待闕官預爲照㑹各處事狀¶
<pb:KR4d0464_SBCK_089-22b>¶
切見省部將隨路守闕官貟不計月日逺近受除后¶
即行下各路照㑹曰某年月日某代某甚者至於預¶
徃任所守待要結所在風俗凋弊致一方吏民將舊¶
官輕視㓕裂或督責所行則曰汝計日去官耳見任¶
者旣爲齟齬不苟且保禄爲心以俟其去者幾何人¶
斯如此是官府吏民上下離合且使無事猶云不可¶
况軍民宣課工匠一切事務今皆取辦州縣中間脱¶
有失悮利害所関非輕今後合無除將守闕人貟令¶
祗受還家聴候外省部驗赴任月日旣近然後照㑹¶
各路佀爲未晚能然庻幾官民去留之際兩得安便¶
不致上下苟且耽悞一切亊務深爲便當據此合行¶
舉呈¶
<pb:KR4d0464_SBCK_089-23a>¶
　　　　論外任官展裹公服事狀¶
切念古人制作冠服盖所以别上下而尊嚴也今者¶
隨朝百官與隨路管民官上自宰相緫府官下至簿¶
尉其品從散官俸禄公田子孫&KR0315;叙等事畧皆備具¶
獨公服展裹之禮未見施行合無照依舊例使各官¶
自備冠服公&KR0550;展裹理事如此不惟見¶
國家禮文有漸其於官府威儀寔為尊崇¶
　　　　論撫勞襄陽軍士事奏狀¶
切惟古之用人能盡力忘死者不過下通物情閔其¶
勞苦説以使令而巳兼兵以氣為主所貴感發振作¶
不致有&KR0520;怠堕歸之意戌役雖乆事功可成伏見襄¶
陽之役以十萬衆頓堅城之下經今四年暑天炎瘴¶
<pb:KR4d0464_SBCK_089-23b>¶
攻守暴露不戰而疫死者無日無之即目巳属炎瘴¶
江水向發設如去歳夏宋人復以舟師來援内以窮¶
㓂必出相應其利害所関非輕當此正帥臣籌畫之¶
秋將士竭忠之時也今省官雖節制於上¶
朝廷固冝特與撫勞感發人心振作士氣以愾所敵¶
此以夜戰聲相同晝戰目相見之意也以某愚見合¶
無聞奏選差近侍信臣奉將¶
恩命詣彼軍前宣諭撫慰使功過兩明賞罰必信然¶
後序其情而閔其勞使三軍之士僉曰我之生死有¶
所歸矣我之勤苦爲上知矣旣喜如此雖以歳月置¶
之重地人將奮發忠義心力一殫勇氣自倍而親上¶
死長以謂當然所謂説以使民民忘其死且使煩暑¶
<pb:KR4d0464_SBCK_089-24a>¶
可變為清凉矣兼襄陽窮㓂料其時𫝑日就困蹵以¶
冝重懸賞格射書城中諭以禍福有能禽致主帥或¶
番城出降者授以某官某賞至於軍校預謀有功各¶
以次論授外據老弱疾疫軍人旣非精壯可用復使¶
疫氣蒸染又為未便有無分㨂暫還休養如此則人¶
有所望去留兩安故兵法云視卒如子可與俱死兼¶
丞相史公去歳巳曽如此施行師律軍心兩寔真順¶
以時𫝑&KR0026;之據上項事理恐佀是一法伏乞御史臺¶
照詳聞奏施行¶
　　　　論宣課折納米粟實常平倉狀¶
切見隨路起盖常平倉敖二千餘間巳是功畢今秋¶
豊収見得官為和籴以實&KR0338;&KR0067;然有未便者如近年¶
<pb:KR4d0464_SBCK_089-24b>¶
上都中興西京等處和籴粮斛所委官吏徃徃作弊¶
官錢旣為欺隱粮斛又不數足隨復差輟省部官打¶
筭追徴經隔數年不能結絶不惟官司紊煩公家急¶
無所濟體訪得去歳¶
尚書省為山東道軍闕乏粮儲將附近州郡課程折¶
納米粟接濟甚是便益合無照依巳行事理趂夏麥¶
收成及向前秋収將農民六色課程約量折納粟豆¶
等物公&KR0059;寔為兩便免致有欺隠紊煩之弊據此合¶
行舉呈¶
　　　　論州縣官經断罰事狀¶
切惟禮義廉耻國之四維諺又云無瑕者可以戮人¶
今切見仕途之間廉耻道䘮𧷢濫公行自立部以來¶
<pb:KR4d0464_SBCK_089-25a>¶
州縣職官徃徃𧷢濫不公經值断罰者毎選不下數¶
人例皆遷叙不過降等邊逺而已叅詳爵禄者勵世¶
磨鈍之具據見行降逺格例係亡金弊法固非懲惡¶
勸善之道似不足取兼州縣字民之官務要宣明教¶
化禮義興行乃所任責彼身經断罰處民之上豈惟¶
内懷慚德先不自安部内之民將何化服欲望四善¶
具五事備難矣照得唐例職官任終驗所犯輕重有¶
&KR0190;年停勒之法合無依倣定奪如𧷢濫不公罪&KR0063;罰¶
俸至幾貫以上及經断及&KR0002;干者今後盡行停殿庻¶
幾懲一勸百逺去甚者不致敗群使士興廉耻之風¶
俗&KR0013;肅清之化四維張皇内外之職修矣¶
<pb:KR4d0464_SBCK_089-25b>¶
¶
秋澗先生大全集卷第八十九¶
