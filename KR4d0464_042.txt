# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:33.658949
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 42
#+PROPERTY: FILE SB04n0470-042秋澗先生大全文集-卷第四十二.
<pb:KR4d0464_SBCK_042-1a>¶
秋澗先生大全文集卷第四十二¶
　序¶
　　　　與左山啇公論書序¶
嚮大觀所𩔖諸賢法書平生所未足於焉盡償公云¶
如楊少師維摩等帖天真爛熳上法二王下與魯公¶
争衡至縱心所欲皆寓正筆而不踰矩所謂出新意¶
於法度之中&KR0009;妙理於豪放之外知此迺悟涪公云¶
余書不可學學者輙筆愞而無勁氣似非虚語也因¶
復出坡公所書寒食詩二帖方之在顔楊兩間蘇當¶
爲入域之賢爾嗚呼古人不可作所得見者書蹟爲¶
最眞今吾左山商公掇拾於二千載後剔去纎妍而¶
留精偉復始終條理俾金聲玉振以集大成是又智¶
<pb:KR4d0464_SBCK_042-1b>¶
者之事諒非禪中有眼者疇克辦此邪弟恨不得時¶
時聽瑩以盡古今之變㑹歸其極耳然歸裝翩翩巳¶
復稇載矣至元二十年四月六日書于所寓壽宫之¶
道室¶
　　　　上巳日林氏花圃㑹飲序¶
四序言謙氣有&KR0429;舒不無哀樂從違之間維暮春元¶
巳物華澹𧰟極夫舒樂者也故昔之人迓續維新祓¶
不祥於川流之上其來逺矣然例以三日為節縁不¶
克與已㑹者蓋㝷常焉今&KR0010;人和氣稔適與巳契又¶
可重也不揆援永和之舊例嗣舞雩之清音徴賢合¶
友禊飲林氏花圃尋盟而至者凢一十二人於是登¶
野彴酹清波折栁脫窮秉蘭即宴歌絲間發羽觴交¶
<pb:KR4d0464_SBCK_042-2a>¶
獻不數行四座紛然迭爲賔主酒旣酣秋澗老人継¶
以栁圈新唱詠四者之來并喜三樂之同集&KR0045;觶侑¶
賔傾冠倒佩不知其不可也巳而客有稱於坐者曰¶
昔㑹稽諸賢禊集雖雅未免因述梗懐俯仰今昔動¶
終期歸盡之感今吾與子一攄厎滯増暢老懐顧知¶
巳而無雜賔聆歌聲而免詩苦以此方彼疑若可継¶
楽有所踰也是不可以不志明日弟忱輩來解酲首¶
賦佳篇乃以其序属予余亦以㑹鮮離多楽之不易¶
𠕅也筆泚餘酣率尔而作時至元二十四年&KR0010;在丁¶
亥甲午(日/也)謹序¶
　　　　編年紀事序¶
史書浩慱殆藥山然用之不盡取之不竭弟掇之者¶
<pb:KR4d0464_SBCK_042-2b>¶
不易區别編紀之書有不得不作者然務愽者或詳¶
其不必書從簡者至略其所當取斯盖漫然中無所¶
主故也大抵觀史者湏當見其一代興衰之自要本¶
不出君與相好尚治忽而已如賢否之用舎治乱之¶
所由生刑政之寛虐民情之所從易安危之機截若¶
影響此理之必然也是皆吾儒法之而為明時治平¶
之具者得不詳且備欤若筆之而無所用則上下數¶
千載之事績特断爛朝報耳卄一年余解印西歸休¶
焉而無所事日纉相務為業編年者尤不可斯湏而¶
去手遂與韓生弘因其舊編增而廣之事備於前統¶
明於舊若夫丗主之御天接綂輔相之登庸宅揆前¶
後繫属一不敢闕所謂該夫運之盛衰者則思過半¶
<pb:KR4d0464_SBCK_042-3a>¶
矣明年冬旣断手生曰増輯之意不可不序諸篇端¶
吁吾年向耄前日所進今日不&KR0116;其忘小子其秘之¶
于以備吾家藥籠中用可也時則二十四年丁亥&KR0010;¶
夏仲日序¶
　　　　王氏易學集説序¶
先君思淵子昔&KR0122;民部時尚書張公(諱正倫/字公理)日引一¶
叟連榻坐與之問辯甚欵察之盖講易經㫖也每叅¶
署已輙抱牘傍侍張公曰汝亦樂聞斯乎曰唯自是¶
日熟所聞遂潜玩焉造次顛沛楽之而不釋也北渡¶
後遇玉華王先生復得窺其門墻而覃思焉旣而有¶
問荅理乱之說玉華子訢然曰推是而進何憂乎不¶
造夫穾奥也然專静之功不可以不至藏徃知耒寔¶
<pb:KR4d0464_SBCK_042-3b>¶
本於此吾子其志之旣而家府屏逺人事取歴代諸¶
儒所傳探微頥妙日一卦為業真積旣乆静見之心¶
遂大以肆曰吾老矣非述何以見於後示子孫以大¶
受也乃組節群言使如出一手辝約而意貫諸家之¶
善盖無餘藴矣嗚呼易之為書三聖人憂丗而作也¶
其道有四互為之用然身外無可論之道道外無可¶
談之理天理人事不出乎日用行已之間而已是書¶
之集四者具列要以近人情為本使學者切身以求¶
用易知而不雜其於易道庶彬彬然有煒矣不肖今¶
亦向耄先丗庭訓墜佚無緒大懼夫不學而衰也乃¶
沉潜是編冠脩述之意於篇首仍題曰王氏易學集¶
説使後之來者知¶
<pb:KR4d0464_SBCK_042-4a>¶
先君學道立丗其愽文約理有如此者小子惲復續¶
所得以綴于後盖■先君所未見也庶幾五十家之¶
說左右逢原矣至元二十五年戊子春二月一百五¶
日序¶
　　　　送信生士逹北行序¶
勾呉之分豫章之野有神物焉雄雯隂縵丗不多得¶
佩而服之可以檢非常而走光怪礪而用之可以决¶
浮雲而開白日當其鋒鍔翳昧沉欎於幽圄之下然¶
衝霄之氣不自逹於斗間雖有精鍳愽識之士安得¶
佩服提携檢非常而神利用者哉君子之仕也上需¶
志於逹而後可以見於用用則先其材之云何而後¶
其時之利與否也逢乎辰而匪其才何克應事㡬而¶
<pb:KR4d0464_SBCK_042-4b>¶
成吾務&KR0018;其才而艱厥時吾固知攸徃而終有所濟¶
矣故伊尹不以其時而有間於所行孟軻氏不爲齊¶
梁不吾與而必意於速去何則天之所卑於我者如¶
是我烏敢自棄不力其在我者焉奚暇計其可否俟¶
彼有待而後我爲之應哉士逹少問學於予甞以政¶
試於諸生間唯士逹知所以對當時已異夫姿之敏¶
志之逺到也厥後&KR0045;歴州郡果在夫受直罔怠其事¶
者之列及例歸河東又見夫居養有得噐藏諸身與¶
時消息者盖素所蓄積耳斯舉也又非底滯於下求¶
逹於上方試用於公卿之間也顧時與仕吾無所慮¶
矣然理有所當燭者試以吾甞從事於斯者告之夫¶
仕䆠雖或巧拙而其間有容力不容力者彼自然之¶
<pb:KR4d0464_SBCK_042-5a>¶
來吾順受而安之是則力之所不必也吾分旣尔吾¶
行足為即其所受而𠑽其義之所至是則力之不可¶
不勉而前也所勉者何用晦而明以訥為辯竭誠心¶
於所事見實用於當行察其機而發人之幾通吾滯¶
以逹人之滯不以資之微卑為嫌不以與之依附為¶
得盤桓居貞以俟夫君子之大受何患乎聲名之不¶
昭事業之不𩔰而著也於其徃也故書以為贈¶
　　　　禮部尚書趙公文集序¶
至元丙子夏五月予考試河&KR0047;道岀臨汝舘望崧樓¶
者再𪧐歴覧後圃緫為塵迹所謂汝海虚舟者於蒼¶
烟老樹間巋然獨存因得防禦趙公亭記於壁間𠋣¶
杖披讀者乆之令人想見承平官府之盛惜公遺文¶
<pb:KR4d0464_SBCK_042-5b>¶
不多見也後七年予自齊還衛日與公孫維弘杖屨¶
倘佯言𥬇者無時一日出耐辱集一編示予曰此先¶
祖通奉君之遺藁也予請而讀之者數日得辝賦古¶
律詩及雜著楽府等篇若干首其氣渾以厚其格精¶
以深不雕飾不表襮遇事遣興因意逹辝略無幽憂¶
憔悴尖新囏險之語信乎太平君子假楽有餘而神¶
明與祐者也維弘遂以集序見属予曰以遺山先生¶
之論之詳此固以為之足矣然士君子之學文章徳¶
業名為兩涂其實一致有以事業而垂丗有以文章¶
而名家者傳曰我欲載之空言不如見諸行事之深¶
切著明也吾儕孰不欲得時行道使利澤施於人名¶
聲昭於代盖有幸不幸遇不遇者焉如仕䆠利逹復¶
<pb:KR4d0464_SBCK_042-6a>¶
擅文雅以事業盛而揜其所謂文者從其重焉可也¶
若文彩絺紩竟不得以片善及物者其或曰若何克¶
為一文士而已此眞為妄人尚何知兩塗一致之理¶
者哉旣為其序且寓夫予之所感云先生諱思文字¶
庭玉明昌五年進士官至通奉大夫禮部尚書&KR0004;河¶
朔雲擾公流離兵間挺身歸國遂為徳陵所知故其¶
仕䆠通顯而為兩朝名徳一丗之龍門者云至元戊¶
子秋八月朔旦謹序¶
　　　　宫禽小譜序¶
三百篇之作風人多引物以比事或託物以發興其¶
氣𩔖情性學者不可不識也是謂致知格物之道十¶
一年江左平宫籞禽玩畢逹京師戊寅夏予待制在¶
<pb:KR4d0464_SBCK_042-6b>¶
京師𫉬覩諸禽于㑹同舘之西位者凢一十七種誠¶
有可愛而當識者厥後珎禽竒獸陸貢川輸&KR0010;相望¶
於道彼𨽻鳥官入上林集萬年之芳枝䝉¶
天顔之一盻振羽和鳴固有喙同而如瘖者矣其爲¶
物不可爲不遇也因念九州風氣各殊其所産常異¶
有無亦然非遍游歴覧有終老而不識其狀與其物¶
之情者况耒自閩廣之逺乎伏見近年求訪嘉士車¶
徴幣聘&KR0010;亦不絶其或抱&KR0018;噐業谷耕巖隱偶不及¶
時賢之論者未免阨窮遺逸反不若斯鳥之採擇薦¶
進光耀如此之幸且遇也至元廿五年戊子秋八月¶
壬戌偶逢江外鳥使因追作宫羽小譜叙其所觀而¶
識者今列于後¶
<pb:KR4d0464_SBCK_042-7a>¶
　　秦吉了狀如大鸜鵒毛羽青黒色閃閃有光翅¶
　　　兩稍皆白翎耳與人肖耽腦上相荅及喙距¶
　　　皆黄色聲雄烈善作人語¶
　　蘋茄児形狀毛色一與白鸚鵡同養者云性極¶
　　　乖戾¶
　　尖尖㡌&KR0069;緑色形如燕許頂毛上銳下豐髙約¶
　　　一寸故名¶
　　百舌児狀如鴿略同毛羽蒼白花色江&KR0047;三月¶
　　　間盛作聲今四月尚未鳴盖北方地寒故也¶
　　白頭翁狀如䲳色純白喙距皆青頂毛冗細蓬¶
　　　蓬然上起故名¶
　　柳鶯純緑色甚嬌可愛性靈如黄鶯其狀差小¶
<pb:KR4d0464_SBCK_042-7b>¶
　　切倉子一名鐡觜児毛純赤&KR0260;色狀如雀鳴聲¶
　　　啁啾調之能頂&KR0018;&KR0083;殻介胄人&KR0016;像於一欄¶
　　　内分兩陣作衝擊狀甚馴狎也¶
　　相思児&KR0069;赤色狀小如雀¶
　　白鸚鵡一其大如鳬¶
　　玄鶴二比常鶴差惨極清癯¶
　　金絲鷄毛&KR0260;色上有蒼班細文疊積如鴙鷹尾¶
　　　翅末秀翠金䨇團花絶𩔖孔翠聞他鳥鳴皆¶
　　　能效之¶
　　水老鴉形髙大如鷀體班爛脩首如夘形喙尖¶
　　　長蜿蜒俛仰絶與蛇𩔖𤓰掌則鴨也疑烏&KR0017;¶
　　　即此也¶
<pb:KR4d0464_SBCK_042-8a>¶
　花鷺鷥&KR0260;色中白毛份然間出長喙趾青緑比¶
　　鷄差小又名白嘌¶
　　小鸕鷀純白色黒喙青足但其頸骨狀曲折為¶
　　　一曲¶
　料哥形毛全是鸜鵒其光彩濯濯然丹喙人耳¶
　　　作梔黄色耳後有黄眉兩抺上連於腦能作¶
　　　人語喜則兩耳開聳¶
　烏鷄骨與&KR0079;皆黒其蒼者亦然¶
　　　　送薛叅軍北行序¶
承宣供億莫司属為切然户鮮而居衝俗&KR0349;而不知¶
教制於上而梗於下誠有所特難者焉又恒人之情¶
視難易為行不乗&KR0004;以取其名即旁縁以徼利苟安¶
<pb:KR4d0464_SBCK_042-8b>¶
依阿護養資歴愒日以俟代而巳丹陽薛君彦暉由¶
藩府&KR0122;從事於斯者四十餘月為人外簡朴而内廉¶
能供王事理民訟直而有方雖當急遽二者並行而¶
不相遺自始逮更猶一日然其邁迹㝷常立於能者¶
之行卓矣惜乎心儘公而罔間於易難用有餘而不¶
遑於風化因念令便於亟行化安於永乆苟使民知¶
義方其趍事赴功有不待致期而然者儻教有所未¶
至俗有所未醇能者日鮮不能者日衆而供庶事理¶
政務固不得一日曠弟恐物情治冝兩有不自盡者¶
此昔人以化為先而令次之師帥者又化令之本也¶
安得惟良如薛君者百有餘軰俾用焉而顓靖嘉治¶
焉而有餘&KR0073;我不以徒法為政彼不復顧難易為心¶
<pb:KR4d0464_SBCK_042-9a>¶
事雖衝而亦辨俗雖&KR0349;而可諄方之亟便特緩夫前¶
後之間然能使物情紓而政本固官有儀而民不輕¶
民不輕則吾之令行將見如流水之源矣不然使韓¶
范復出軄思其属處簿書米塩間雖終日無倦亦且¶
有所顧矣薛君行來辝飲之酒再拜以送言為&KR0548;因¶
書此以贈庶幾條治冝者聞之亦將有所頷焉卄五¶
年戊子冬十月晦序¶
　　　　贈日者張翺序¶
隂陽家者流秦漢已來如五行堪輿建除叢辰暦學¶
天人太一等家其目雖多及臨事占决各開户牗&KR0123;¶
凶得失互皆不同故漢人顓以五行主之予因䆒其¶
理而爲之說曰夫太極判而五行具五行具而萬物¶
<pb:KR4d0464_SBCK_042-9b>¶
生一物而一五行也&KR0138;有所闕物不得為之物矣静¶
而體動而用剛柔迭制而吉凶生焉矧二氣良能以¶
不測為神人於其間亦一物也吾何以逭其為術也¶
天人之際有未易知者得之深者其理明索之淺者¶
其說近又世道下衰人不安分以狂妄横干中徼倖¶
騖于外貪者以苟得為心狷者以速逹為念詢其命¶
曰吾此去可亨相其時曰吾今年可動彼知其然即¶
順情悅主售其術而已我審彼䛕竟沾沾自喜圗一¶
豁隕穫為愜是天理兩滅而人欲肆矣嗚呼風俗之¶
移人也如是可勝嘆哉有張生翶者姿甚髙業是而¶
志篤語直而不隱觸數知変若夫誇嚴苟售其術而¶
已者挾是游行州郡億焉而多中故七子徃徃與之¶
<pb:KR4d0464_SBCK_042-10a>¶
顧接在翺固亦榮矣雖然吾将進翺於學鑪其粗而¶
造於精資之深而遺其淺不為世俗所移不以虚髙¶
務悅習其所已知其所未至其要安在道其在於是¶
矣能此将見聲光四白義置百錢坐來衆問不愈於¶
行而求其售乎翺曰唯有是哉然行襆巳具敢板康¶
節之例願先學於四方可乎於是書以為贈¶
　　　　星丸漏詩序¶
司録判官趙㝢到任之明年置星丸木漏於衛之汲¶
門上仍繪采為圖携之耒謁再拜請題辝于後予以¶
為政有緩而似亟事有微而實著者更漏是也雖因¶
象制噐特挈壷氏一士之職也然天地朝昏我則司¶
之官民勤息我則警之上而日月運行於三百六十¶
<pb:KR4d0464_SBCK_042-10b>¶
度之中外而二氣渾淪磅礴於三十七萬里之表使¶
不出於五尺之幈百有餘丸之數非格物善政者其¶
能之乎予嚮官平陽亦甞創此其攷述測験知為匪¶
易今司録小秩也首此為務舉行廢典其儀物有足¶
觀者是欲勤政率先因噐警民者矣然年少氣銳當¶
筮仕之&KR0004;能推廣是心始終罔間則張希顔以夜漏¶
分明等數事得&KR0091;為好官貟者恐他日不難至矣至¶
元二十五年戊子夏六月入伏三日題¶
　　　　淇奥唱和詩序¶
心有所思思而有所言託物以永其言者莫詩若也¶
曲山河君尹&KR0047;樂終更将歸西山舊𨼆以吾故遂稅¶
駕　鐏酒談𥬇杖屨游從日夕不少間旣老日閉¶
<pb:KR4d0464_SBCK_042-11a>¶
心無所運用感物興懷情有弗能巳者即作爲歌詩¶
以示同志顧不揆乃相與賡唱迭和絫積日乆遂成¶
卷束緫得詩大小凢若干首曲山慮其散乱遺逸欲¶
命劉生琛第而爲帙且告予以爲何如予曰彼王公¶
大人覊旅草野之士遇其志得意滿與夫幽憤無聊¶
見於詞章者多矣然未免有豪宕夸毗之意幽憂憔¶
悴之狀吾軰不過道閑&KR0244;安命分遣興&KR0009;詠性情而¶
巳又非欲示諸它人俾後之來者萬一視所履而踐¶
厥迹安知不有撞破煙樓者乎巳而客有謂吾等不¶
以有用爲心而廢日力扵此爲可惜也予應之曰不¶
然是将俾予守兎園之𠕋耶削汗簡之青耶抑欲續¶
太玄之經耶客𥬇而不荅於是乎書以爲淇奥唱和¶
<pb:KR4d0464_SBCK_042-11b>¶
詩序¶
　　　　老子衍義序¶
壬辰冬予應聘至都旣舘壽宫嗣教玄逸張公與一¶
杖者相陪來謁湏眉皓白氣貌魁偉敦&KR0006;其若樸聽¶
其言冲冲然殆有所深藴随見所賦詩顧非澹泊忘¶
言者尋西還求辭方知君為重陽宫主玄學師也旣¶
而其徒執老子書請見稽首再拜為致師求序取重¶
之懇避席拱立需命而退因勉為説云天下所謂聖¶
人者以其理之所在治從而出焉舎是何所望於著¶
書立言者哉然聖道溥愽該貫群倫其為用也為天¶
地立極為丗主明道要不過以静制躁以簡御䌓以¶
真黜偽以樸還淳以正息妄以公去&KR0059;以理勝慾以¶
<pb:KR4d0464_SBCK_042-12a>¶
法防亂而已惜也老&KR0389;氏潜輝柱下不出於文武周¶
召之時當王道中微禮壞樂崩仁殘義缺之後萬偽¶
並作猝莫能觀其復思逺駕流沙髙出物表抉天機¶
軆玄化吐辝為經過為音憰憤激自成一家之言庶¶
幾廓清澆偽再造堪輿之意欤雖然矯枉者必過其¶
正迨夫末流仁智異見户牖各開曲暢旁通肆為駕¶
説養生者以乆親為心尚玄者以清談為樂冝乎𣈆¶
史譏王政之𧇊知幾㸃河公之注今王丈蜀産皓首¶
玄學獨能㧞出衆流間索正歧根於治平者為多無¶
乃見幾而作由儒而逃墨者邪固特樂而序云¶
　　　　玉淵潭讌集詩序¶
都城西郊佛官真舘勝槩盤欎其間有潭玉淵盖丁¶
<pb:KR4d0464_SBCK_042-12b>¶
氏故池也栁堤環抱(景/氣)滿爽嵐煙瑞靄霑漬&KR0109;&KR0209;方¶
秋是焉撗陳都人游觀誠為佳麗財賦緫管王侯明¶
之尚義好客髙出時彦甲午秋孟置酒潭上邀翰林¶
諸公為一日之娱旣而雨不克成懽是月晦復折簡¶
來召用㝷前盟也簮舄旣集風日清美紅幢翠盖間¶
見層出天光雲錦澹灔尊席沙鷗容與於波間幽禽¶
和鳴於林際若有以知野老之忘機代清唱而侑觴¶
也酒肴饜飫賔主胥樂煩&KR0109;滯慮頓然一醒清&KR0244;夷¶
曠綽有餘思然賞心樂事良難四并雅㑹清吟烏可¶
多得信口吐詞不計工拙諸公走筆&KR0435;和咸有所得¶
殆山隂禊事之脩幽情暢叙𥬇金谷羽觴之罰酒數¶
何多第以率爾居前殊愧其粃糠也八月載生明序¶
<pb:KR4d0464_SBCK_042-13a>¶
　　　　易解序¶
易文為書廣大精㣲範圍乾度經紀丗道以一理而¶
含萬変辝雖有盡理則無窮故說之者吹萬不同仁¶
智各異要以脩辝通変近人情関丗教為切練師李¶
公甞為予言監丞張君在河南為衣冠清流多蔵書¶
得前代以易名家者數十種早治其學精占筮術北¶
歸以藝能得官如支離覆逆建除叢辰等𠆸有不屑¶
為者於是廣詢愽䆒師心自断集易解十卷于以抉¶
聖心而明素志■駙馬髙唐郡王天資英明雅好經¶
術一覽偉其述作勤至發題篇端有正大純雅本乎¶
仁義與經旨不殊其於丗教大有&KR0024;益命藩府板行¶
賜觀中外者無慮數百餘帙用廣發越以表其志尚¶
<pb:KR4d0464_SBCK_042-13b>¶
義山來属俾序其事予謂古之君子立言垂丗必藉¶
王公大人為之主張方能信其説而傳不朽如曲臺¶
礼經由獻王而明遺制毛公詩傳得河間而置學官¶
今張君遭遇賢王得成其美将見與大雅不群之英¶
異丗而同談者矣至於淵源之傳授辝理之深奥讀¶
者自當知之又何俟見賣兎而設喻遇俑人氏而致¶
問者邪元貞二年冬十一月謹題¶
　　　　天徳柴氏悅親圗詩卷序¶
昔四子問孝於孔宣父雖因材而篤所荅各異不過¶
使親無所憂怡順顔情為難鄒孟氏復探源推本論¶
臻其極曰此身能誠則親為之悅矣意者謂儻違於¶
理雖奉承之至温清之勤日養二牲猶為不孝如其¶
<pb:KR4d0464_SBCK_042-14a>¶
愛敬交至氣和色愉則菽水乃盡其歡矣在孔孟時¶
去古未逺垂教警俗亦復如是况天理斵䘮人欲横¶
流於千載之後哉天徳柴氏上丗為邢䑓堯山人後¶
迁絳之曲沃逺祖有軍功以鐡劵賜其家祖諱堅金¶
季仕至将仕&KR0048;&KR0073;州葉縣尹生子懋字秀實以丗故¶
復徙居于豐治家接物廉慎有法推其贏餘尚義好¶
施鄉里以善士&KR0091;今夀登八秩有二配邢氏壽七十¶
有四生四子長曰伯璵次仲謙仲玉仲祥伯璵天性¶
孝友善治生與人交誠慤有終始慈祥愷悌見於顔¶
間清淡不樂仕進惟致養二親友愛諸弟為務至一¶
門之内上下安冝和樂且耽憲司廉實聞于¶
朝榮加旌異嗚呼丗之貪很無頼不顧父母之養且¶
<pb:KR4d0464_SBCK_042-14b>¶
貽親憂与夫所争僅毫髮比更相媢嫉視同氣為㓂¶
讎者聞柴氏之風亦知其愧赧矣雪堂禪師雖處方¶
外素樂君臣父子之懿喜從吾徒遊以鄉里盛事乃¶
繪諸圗𦘕形容其&KR0010;時家庭拜慶之歡将求館閣名¶
卿見之歌詠以序引為請予為説以勉之曰方今孝¶
治光𨺚仁風徳教洋溢海宇臣民感格理𫝑應尔然¶
雲朔之俗素号雄勁以氣義相許今論其孝友之行¶
固當以柴氏為&KR0091;首復能如孟氏所論誠之於身詩¶
人所詠不匱永錫者而𦤺力焉将見化儕𩔖而美暢¶
彜倫觀人風者簉名於史籍矣以是為贊倡之始云¶
　　　　清香詩㑹序¶
道不同謀咫尺兩間渺隔千里心有所會上下八方¶
<pb:KR4d0464_SBCK_042-15a>¶
&KR0270;同一雲法性三藏弘教佛智大師江浙緫綂沙羅¶
巴者聞予名而喜之不知於渠何所取也一日介應¶
奉曹顯祖來約以深香閑&KR0244;與同一㑹於是開禪室¶
敞賔席蒲團烏机列坐其次佳釀數行意甚怡悅主¶
人出寳薫娱客温鑪回春楮煤凝雪牎日含暉岫雲¶
借&KR0243;先之以青桂継之以緑洋糅以熟結加之都梁¶
棧融沉爇氣欎膏煎黄雲作穟碧霧&KR0293;筵吟珮未染¶
鼻觀先叅或䄂籠而歛瑞或心融而氣宣於是健詩¶
脾却蒸湿燕飲助其淸勝志慮以之冲粹不知佛齊¶
勃泥婆律大食真臘占城而相去幾何通為一洞天¶
也衆客稽首向師曰今夕何夕餘膏䞉馥沾丐如是¶
有不可思議者第恐造物者訝其多取而饜飫也師¶
<pb:KR4d0464_SBCK_042-15b>¶
曰庸何傷且吾之爲香者衆而心香爲最曰戒香定¶
香慧香解脱香解脱知見香是爲五分香天之所賦¶
於我者如是而馨解脱知見爲妙用之極即詩所謂¶
天生蒸民有物有則民之秉彛好是懿徳也貴夫能¶
復其&KR0004;而爲物之靈也願此香雲徧滿空界作爲無¶
量佛事以奉五老香供且合三百五十&KR0010;之夀祺(傳/&KR0004;)¶
(庵七十五雷苦齋七十三閻静/軒/六十三王秋澗七十一貢評事七十)而爲無盡藏說法不以可¶
乎於是衆賔讃嘆曰昔逺師以廬阜清勝即於東林¶
結社絶塵清寂之士不期而至者甚衆諸人依逺遊¶
止獨淵明范寗召而不赴豈非有不屑者哉以今論¶
之衆之殽雜一也心有所局二也香色執着似累干¶
中三也何若師心境㕠清賔主兩忘不知我之爲香¶
<pb:KR4d0464_SBCK_042-16a>¶
香之為我也而以心香為主也師曰有是哉遂相與¶
一盧胡而别大徳元年三月吉日謹序¶
　　　　送丁主簿南還序¶
古人以良能並&KR0091;欲以善而将其能也不然豈惟敗¶
事亦且有害于而身此必然理也丁生元諒主榖城¶
簿之明年以事抵衛來謁有頃避席而言曰弊縣僻¶
在漢南事雖簡山甿獵户氣甚鄙悍思有以教迪之¶
於是請書其廟學殿堂門廡等額乃曰歸當辦兹一¶
事先此之作用碇余&KR0004;志耳遂授書沾沾而去後七¶
年冬十月復見吾于京師曰嚮云而廟而學者今巳¶
落成且有加於前及出馮雪崖所撰學記讀未竟不¶
&KR0116;&KR0099;嘆曰一簿力之專迺致如是非有志能然乎兼¶
<pb:KR4d0464_SBCK_042-16b>¶
雪崖吾熟其為人慎許可記中件右恐匪徒言雖然¶
年少氣鋭乗势作事佀或不難至於知喜其事而不¶
虞其終顧其近而不思其逺無後悔者鮮矣况能保¶
巳成之功而享有無窮之辝乎又甞聞士之當官公¶
心多而取名薄者設有過舉徃徃人恕而紛解汝今¶
此耒遇非常之恩千百人不一二值其為幸不幸誠¶
不敢必所當念者此心不使有一毫之&KR0059;可也丁生¶
其勉哉如以吾言可取念之戒之将見悔&KR0057;日寡良¶
能並著何患乎禄秩之不吾至也旣行來辝書以為¶
贈是&KR0010;癸巳仲冬五日序¶
　　　　兊齋曹先生文集序¶
北渡后斯文命脉主盟而不絶者頼遺老數公而已¶
<pb:KR4d0464_SBCK_042-17a>¶
夤縁䝉■元李諸公與進親承指授惟貽溪兌齋未¶
之見也及調官平陽&KR0059;&KR0060;喜幸雖不𫉬瞻拜&KR0130;綦而¶
遺文得遂觀覧逮識公仲子輗首爲詢及謝以纂録¶
未就然徴文獻論家丗而&KR0059;淑諸人者固巳昭昭矣¶
先生父清軒公資豪邁以文學起家受知榮國髙公¶
雷李諸賢交游甚欵先生接迹詞林㓜知力學早擢¶
巍科旣而與遺山同&KR0122;東曹機務倥偬間商訂文字¶
未甞少輙至以正脉與之其奬藉如此後居汾𣈆閉¶
戸讀書屏去外物嚅嚌道真及與諸生講學一以伊¶
洛爲宗衆翕然從之文風爲一變後二十年予在翰¶
林前長葛薄子輶持遺編來謁属予序其端方得伏¶
讀者𠕅四不去手者累日因爲之說曰文章天下公噐¶
<pb:KR4d0464_SBCK_042-17b>¶
造物者不&KR0059;所𢌿然非淵源有自講習有素力為之¶
任者未易與議若先生之作其析理知言擇之精語¶
之詳渾㴠經㫖&KR0055;尚躰之工刋落陳言極自得之趣¶
而又抑掦有法豐約得所可謂常而知變醇而不雜¶
者也所可惜者古文雜詩僅三百首盖先生年方不¶
惑瞑廢於家又為人慎許可片言&KR0215;字不輕付人嚮¶
使展盡底藴大開文竇極其所到肆波瀾而侈光𧰟¶
則與元李麻劉並驅為不難矣異時版本¶
一出學者争光快覩俾中和之氣中融¶
粹盎&KR0073;四躰而&KR0244;獨坐如大羮玄酒&KR0009;¶
至味於淡泊者庻幾知先生之所尚云¶
不肖衰老&KR0180;於筆研敢直言所聞見而¶
<pb:KR4d0464_SBCK_042-18a>¶
知者以塞其請焉大徳二年人日謹序¶
秋澗先生大全文集卷第四十二¶
<pb:KR4d0464_SBCK_042-18b>¶
<pb:KR4d0464_SBCK_042-18b>¶
