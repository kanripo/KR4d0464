# -*- mode: mandoku-view -*-
#+TITLE: 秋澗集
#+DATE: 2015-09-23 10:26:04
#+PROPERTY: JUAN 42


公論書序¶
嚮伏觀所類諸賢法書平生所未足於焉盡償公云¶如
楊少師維摩等帖天真爛漫上法二王下與魯公¶争衡
至從心所欲皆寓正筆而不踰矩所謂出新意¶於法度
<pb:KR4d0464_WYG_042-1b>
之中寄妙理於豪放之外知此乃悟涪公云¶余書不可
學學者輒筆愞而無勁氣似非虚語也因¶復出坡公所
書寒食詩二帖方之在顏楊兩間蘇黄¶為入域之賢爾
嗚呼古人不可作所得見者書蹟為¶最真今吾左山商
公掇拾於二十載後剔去纎妍而¶留精偉復始終條理
俾金聲玉振以集大成是又智<md:KR4d0464_SBCK_042-1b>¶者之事諒非禪中有眼
者疇克辨此邪第恨不得時¶時聽教以盡古今之變㑹
歸其極耳然歸裝翩翩已¶復稇載矣至元二十年四月
<pb:KR4d0464_WYG_042-2a>
六日書於所寓壽宫之¶道室¶
　　　上己日林氏花圃㑹飲序¶
四序言讌氣有慘舒不無哀樂從違之問維暮春元¶已
物華澹豔極夫舒樂者也故昔之人迓續維新祓¶不祥
於川流之上其來逺矣然例以三日為節縁不¶克與已
㑹者蓋尋常焉今歲人和氣稔適與已契又¶可重也不
揆援永和之舊例嗣舞雪之清音徴賢合¶友禊飲林氏
花圃尋盟而至者凡一十二人於是登¶野彴酹清波折
<pb:KR4d0464_WYG_042-2b>
桞板楊袖蘭採藥歌絲問發羽觴交<md:KR4d0464_SBCK_042-2a>¶獻不數行四座紛
然迭為賔主酒既酣秋澗老人繼¶以栁圈新唱詠四者
之來并喜三樂之同集揚觶侑¶賔傾冠倒佩不知其不
可也己而客有稱於坐者曰¶昔㑹稽諸賢禊集雖雅未
免因述梗懐俯仰今昔動¶終期盡歸之感今吾與子一
攄底滯増暢老懐顧知¶已而無雜賔聆歌聲而免詩苦
以此方彼疑若可繼¶樂有所踰也是不可以不志明日
弟忱輩來觧酲首¶賦佳篇乃以其序屬予予亦以㑹鮮
<pb:KR4d0464_WYG_042-3a>
離多樂之不易¶再也筆泚餘酣率爾而作時至元二十
四年歲在丁¶亥甲午日也謹序¶
　　　編年紀事序¶
史書浩博殆藥山然用之不盡取之不竭苐掇之者<md:KR4d0464_SBCK_042-2b>¶不
易區别編記之書有不得不作者然務博者或詳¶其不
必書從簡者至略其所當取斯蓋漫然中無所¶主故也
大抵觀史者湏當見其一代興衰之自要本¶不出君與
相好尚治忽而己如賢否之用舍治亂之¶所由生刑政
<pb:KR4d0464_WYG_042-3b>
之寛虐民情之所從易安危之機㨗若¶影響此理之必
然也是皆吾儒法之而為明時治平¶之具者得不詳且
備歟若筆之而無所用則上下數¶千載之事績特斷爛
翰報耳廿一年余觧印西歸休¶焉而無所事日纘相務
為業編年者尤不可斯湏而¶去手遂與韓生宏因其舊
編増而廣之事備於前統¶明於舊若夫世主之御天接
統輔相之登庸宅揆前¶後繫屬一不敢闕所謂該天運
之盛衰者則思過半<md:KR4d0464_SBCK_042-3a>¶矣明年冬既斷手生曰増輯之意
<pb:KR4d0464_WYG_042-4a>
不可不序諸篇端¶吁吾年尚耄前日所進今日不覺其
忘小子其秘之¶於以備吾家藥籠中用可也時則二十
四年丁亥歲¶夏仲日序¶
　　　王氏易學集說序¶
先君思淵子昔掾民部尚書張公(諱正倫/字公理)曰引一¶叟連
榻坐與之問辨甚欵察之蓋講易經㫖也每叅¶署已輒
抱牘傍侍張公曰汝亦樂聞斯乎曰唯自是¶日熟所聞
遂潛玩焉造次顛沛樂之而不釋也北渡¶後遇玉華王
<pb:KR4d0464_WYG_042-4b>
先生復得窺其門牆而覃思焉既而有¶問答理亂之說
玉華子訢然曰推是而進何憂乎不¶造夫深奥也然專
静之功不可以不至藏往知來實<md:KR4d0464_SBCK_042-3b>¶本於此吾子其志之
既而家居屏逺人事取歴代諸¶儒所傳探㣲賾妙日一
卦為業真積既乆静見之心¶遂大以肆曰吾老矣非述
何以見於後示子孫以大¶受也乃紐節羣言使如出一
手辭約而意貫諸家之¶善蓋無餘藴矣嗚呼易之為書
三聖人憂世而作也¶其道有四互為之用然身外無可
<pb:KR4d0464_WYG_042-5a>
論之道道外無可¶談之理天理人事不出乎日用行已
之間而已是書¶之集四者其列要以近人情為本使學
者切身以求¶用易知而不雜其於易道庻彬彬然有煒
矣不肖今¶亦向耄先世庭訓墜失無緒大懼夫不學而
衰也乃¶沉潛是編冠修述之意於篇首仍題曰王氏易
學集¶說使後之來者知<md:KR4d0464_SBCK_042-4a>¶先君學道立世其博文約禮有
如此者小子惲復續¶所得以綴於後蓋先君所未見也
庻幾五十家之¶說左右逄原矣至元二十五年戊子春
<pb:KR4d0464_WYG_042-5b>
二月一百五¶日序¶
　　　送信生士逹北行序¶
勾呉之分豫章之野有神物焉雄雯隂縵世不多得¶佩
而服之可以檢非常而走光怪礪而用之可以决¶浮雲
而開白日當其鋒鍔翳昧沉静於幽圄之下然¶衝霄之
氣不自逹於斗間雖有精鍳愽識之士安得¶佩服提攜
檢非常而神利用者哉君子之仕也上需¶志於逹而後
可以見於用用則先其材之云何而後¶其時之利與否
<pb:KR4d0464_WYG_042-6a>
也逄乎辰而匪其才何克應事機而<md:KR4d0464_SBCK_042-4b>¶成吾務負其才而
艱厥時吾固知攸徃而終有所濟¶矣故伊尹不以其時
而有間於所行孟軻氏不為齊¶梁不吾與而必意於速
去何則天之所畀於我者如¶是我烏敢自棄不力其
在我者焉奚暇計其可否俟¶彼有待而後我為之應哉
士逹少問學於予嘗以政¶試於諸生間惟士逹知所以
對當時己異夫姿之敏¶志之逺到也厥後敭歴州郡果
在大受直罔怠其事¶者之列及例歸河東又見夫居養
<pb:KR4d0464_WYG_042-6b>
有得器藏諸身與¶時消息者蓋素所積蓄耳斯舉也又
非底滯於下求¶逹於上方試用於公卿之間也顧時與
仕吾無所慮¶矣然理有所當燭者試以吾嘗從事於斯
者告之夫¶仕宦雖或巧拙而其問有容力不容力者彼
自然之<md:KR4d0464_SBCK_042-5a>¶來吾順受而安之是則力之所可必也吾分既
爾吾¶行足為即其所受而充其義之所至是則力之不
可¶不勉而前也所勉者何用晦而明以訥為辦竭誠心¶
於所事見實用於當行察其機而發人之幾通吾滯¶以
<pb:KR4d0464_WYG_042-7a>
逹人之事不以資之㣲卑為嫌不以與之依附為¶得盤
桓居貞以俟夫君子之大受何患乎聲名之不¶昭事業
之不顯而著也於其往也故書以為贈¶
　　　禮部尚書趙公文集序¶
至元丙子夏五月予考試河南道出臨汝館望崧樓¶下
經宿歴覧後圃縱求陳迹所謂汝海虚舟者於蒼¶烟老
樹間巋然獨存因得防禦趙公亭記於壁問倚¶杖披讀
者乆之令人想見承平官府之盛惜公遺文<md:KR4d0464_SBCK_042-5b>¶不多見也
<pb:KR4d0464_WYG_042-7b>
後七年予自齊還衞日與公孫維宏杖履¶徜徉言笑者
無時一日出耐辱集一編示予曰此先¶祖通奉君之遺
藁也予請而讀之者數日得辭賦古¶律詩及雜著樂府
等篇若干首其氣渾以厚其格精¶以深不雕飾不表襮
遇事遣興因意逹辭畧無幽憂¶憔悴尖新囏險之語信
乎太平君子假樂有餘而神¶明與祐者也維宏遂以集
序見屬予曰以遺山先生¶之論之詳此固已為之足矣然
士君子之學文章徳¶業名為兩塗其實一致有以事業
<pb:KR4d0464_WYG_042-8a>
而垂世有以文章¶而名家者傳曰我欲載之空言不如
見諸行事之深¶切著明也吾儕孰不欲得時行道使利
澤施於人名¶聲昭於代蓋有幸不幸遇不遇者焉如仕
宦利逹復<md:KR4d0464_SBCK_042-6a>¶擅文雅以事業盛而揜其所謂文者從其重
焉可也¶若文彩絺紩竟不得以片善及物者其或曰若
何克¶為一文士而己此真為妄人尚何知兩塗一致之
理¶者哉既為其序且寓夫予之所感云先生諱斯文字¶
庭玉明昌五年進士官至通奉大夫禮部尚書初河¶朔
<pb:KR4d0464_WYG_042-8b>
雲擾公流離兵間挺身歸國遂為徳陵所知故其¶仕宦
通顯而為兩朝名徳一世之龍門者云至元戊¶子秋八
月朔旦謹序¶
　　　宫禽小譜序¶
三百篇之作風人多引物以比事或託物以發興其¶氣
類情性學者不可不識也是謂致知格物之道十¶一年
江左平宫籞禽玩畢逹京師戊寅夏予待制在<md:KR4d0464_SBCK_042-6b>¶京師獲
都諸禽於㑹同館之西位者凢一十七種誠¶有可愛而
<pb:KR4d0464_WYG_042-9a>
當識者厥後珍禽奇獸陸貢川輸歲相望¶於道彼𨽻鳥
官入上林集萬年之芳枝䝉¶天顔之一盻振羽和鳴固
有喙同而如瘖者矣其為¶物不可為不遇也因念九州
風氣各殊其所産常異¶有無亦然非遍遊歴覧有終老
而不識其狀與其物¶之情者况來自閩廣之逺乎㐲見
近年求訪嘉士車¶徴幣聘歲亦不絶其或抱負器業谷
耕巖隠偶不及¶時賢之論者未免阨窮遺逸反不若斯
鳥之採擇薦¶進光耀如比之幸且遇也至元廿五年戊
<pb:KR4d0464_WYG_042-9b>
子秋八月¶壬戌偶逄江外鳥使因追作宫羽小譜叙其
所觀而¶識者今列於後<md:KR4d0464_SBCK_042-7a>¶　秦吉了状如大鸚鵒毛羽青黒色閃閃有光翅¶兩稍
　　皆白翎耳與人肖耽腦上相答及喙距¶皆黄色聲
　　雄烈善作人語¶
　蘋茄兒形状毛色一與白鸚鵡同養者云性極¶乖戾¶
　尖尖帽灰緑色形如燕許毛頂上銳下豐高約¶一寸
　　故名
<pb:KR4d0464_WYG_042-10a>
　百舌兒状如&KR0008;略同毛羽蒼白花色江南三月¶問盛
　　作聲今四月尚未鳴蓋北方地寒故也¶
　白頭翁状如䲳色純白喙距皆青頂毛冗細蓬¶蓬然
　　上起故名¶
　桞鶯純緑色甚嬌可愛性靈如黄鶯其状差小<md:KR4d0464_SBCK_042-7b>¶　切倉子一名鐡觜兒毛純赤褐色状如雀鳴聲¶啁啾
　　調之能頂負紙殻介胄人騎像放一欄¶内分兩陣
　　作衝撃状甚馴狎也
<pb:KR4d0464_WYG_042-10b>
　相思兒灰赤色状如小雀¶
　白鸚鵡一其大如鳬¶
　𤣥鹤二比常鹤差撡極清癯¶
　金絲雞毛褐色上有蒼斑細文疊積如雉鷹尾¶翅末
　　秀翠金雙團花絶類孔翠聞他鳥鳴皆¶能效之¶
　水老鴉形高大如鷀體斑斕修首如卵形喙尖¶長蜿
　　蜒俯仰絶與蛇類爪掌則鴨也疑烏鬼¶即此也<md:KR4d0464_SBCK_042-8a>¶　花鷺鷥褐色中白毛紛然問出長喙趾青緑比¶雞差
<pb:KR4d0464_WYG_042-11a>
　　又名曰嘌¶
　小鸕鷀純白色黒喙青足但其頸骨状曲折為¶一曲¶
　料哥形毛全是鸜鵒其光采濯濯然丹喙人耳¶作梔
　　黄色耳後有黄眉兩抹上連於腦能作¶人語喜則
　　兩耳開聳¶
　烏雞骨與肉皆黒其蒼者亦然¶
　　　送薛參軍北行序¶
承宣供億莫司屬為切然户鮮而居衝俗囂而不知¶教
<pb:KR4d0464_WYG_042-11b>
制於上而梗於下誠有所特難者焉又恒人之情¶視難
易為行不乘初以取其名即傍縁以徼利苟安<md:KR4d0464_SBCK_042-8b>¶依阿䕶
養資歴愒日以俟代而已丹陽薛君彦暉由¶藩府掾從
事於斯者四十餘月為人外簡樸而内亷¶能供王事理
民訟直而有方雖當急遽二者並行而¶不相遺自始迨
更猶一日然其邁迹尋常立於能者¶之行卓矣惜乎心
儘公而罔間於易難用有餘而不¶遑於風化因念令便
於亟行化安於永乆苟使民知¶義方其趨事赴功有不
<pb:KR4d0464_WYG_042-12a>
待致期而然者倘教有所未¶至俗有所未醇能者日鮮
不能者日衆而供歴事理¶政務固不得一日曠第恐物
情治宜兩有不自盡者¶此昔人以化為先而令次之師
帥者又化令之本也¶安得惟良如薛君者百有餘輩俾
用焉而顓靖嘉治¶焉而有餘裕我不以徒法為政彼不
復顧難易為心<md:KR4d0464_SBCK_042-9a>¶事雖衝而亦辯俗雖囂而可醇方之亟
便特緩夫前¶後之間然能使物情紓而政本固官有儀
而民不輕¶民不輕則吾之令行将見如流水之源矣不
<pb:KR4d0464_WYG_042-12b>
然使韓¶范復出職思其屬處簿書米鹽間雖終日無倦
亦且¶有所顧矣薛君行來辭飲之酒再拜以送言為懇
因¶書此以贈庻幾條治宜者聞之亦将有所頷焉廿五¶
年戊子冬十月晦序¶
　　　贈日者張翺序¶
隂陽家者流秦漢以來如五行堪輿建除叢辰歴學¶天
人太乙等書其目雖多及臨事占决各開户牖吉¶凶得
失互皆不同故漢人類以五行主之予因究其¶理而為
<pb:KR4d0464_WYG_042-13a>
之説曰夫太極判而五行具五行具而萬物<md:KR4d0464_SBCK_042-9b>¶生一物而
一五行也纔有所闕物不得為之物矣静¶而體動而用
剛柔迭制而吉凶生焉矧二氣良能以¶不測為神人於
其問亦一物也吾何以逭其為術也¶天人之際有未易
知者得之深者其理明索之淺者¶其説近又世道下衰
人不安分以狂妄横於中徼倖¶鶩於外貪者以苟得為
心狷者以速逹為念詢其命¶曰吾此去可亨相其時曰
吾今年可動彼知其然即¶順情悦意售其術而已我審
<pb:KR4d0464_WYG_042-13b>
彼䛕竟沾沾自喜圖一¶豁隕穫為惬是天理兩滅而人
欲肆矣嗚呼風俗之¶移人也如是可勝嘆哉有張生翺
者姿甚高業是而¶志篤語直而不隠觸數知變若夫誇
嚴苟售其術而¶已者挾是游行州郡億焉而多中故士
子往往與之<md:KR4d0464_SBCK_042-10a>¶顧接在翺固亦榮矣雖然吾将進翺於學
鑪其粗而¶造於精資之深而遺其淺不為世俗所移不
以虚高¶務悅習其所已能知其所未至其要安在道其
在於是¶矣能此将見聲光四白義置百錢坐來衆問不
<pb:KR4d0464_WYG_042-14a>
愈於¶行而求其售乎翺曰唯有是哉然行襥已且敢扳
康¶節之例願先學於四方可乎於是書以為贈¶
　　　星丸漏詩序¶
司録判官趙寓到任之明年置星丸木漏於衛之汲¶門
上仍繪彩為圖攜之來謁再拜請題辭於後予以¶為政
有緩而似亟事有㣲而實著者更漏是也雖因¶象制器
特挈壺氏一士之職也然天地朝昏我則司¶之官民勤
息我則警之上而日月運行於三百六十<md:KR4d0464_SBCK_042-10b>¶度之中外而
<pb:KR4d0464_WYG_042-14b>
二氣渾淪磅礴於三十七萬里之表使¶不出於五尺之
帡百有餘丸之數非格物善政者其¶能之乎予向官平
陽亦嘗創此以考述測騐知為匪¶易今司録小秩也首
此為務舉行廢典其儀物有足¶觀者是欲勤政率先因
器警民者矣然年少氣鋭當¶筮仕之初能推廣是心始
終罔間則張希顔以夜漏¶分明等數事得稱為好官員
者恐他日不難至矣至¶元二十五年戊子夏六月入伏
三日題
<pb:KR4d0464_WYG_042-15a>
　　　淇奥唱和詩序¶
心有所思思而有所言託物以永其言者莫詩若也¶曲
山河君尹南樂終更将歸西山舊隠以吾故道税¶駕鐏
酒談笑杖履游從日夕不少間既老日閒<md:KR4d0464_SBCK_042-11a>¶心無運用感
物興懐情有弗能已者即作為歌詩¶以示同志顧不揆
乃相與更唱迭和參積日乆遂成¶卷束總得詩大小凡
若干首曲山慮其散亂遺逸欲¶命劉生琛第而為帙且
告予以為何如予曰彼王公¶大人羈旅草野之士遇其
<pb:KR4d0464_WYG_042-15b>
志得意滿與夫幽憤無聊¶見於詞章者多矣然未免有
豪宕夸毗之意幽憂憔¶悴之状吾輩不過道閒適安命
分遣興寄詠性情而¶已又非欲示之他人俾後之來者
萬一視所履而踐¶厥跡安知不有撞破烟樓者乎已而
客有謂吾等不¶以有用為心而廢日力於此為可惜也
予應之曰不¶然是将俾予守兎園之册耶削汗簡之青
耶抑欲續¶太𤣥之經耶客笑而不答於是乎書以為淇
奥唱和<md:KR4d0464_SBCK_042-11b>¶詩序
<pb:KR4d0464_WYG_042-16a>
　　　老子衍義序¶
壬辰冬予應聘至都既館壽宫嗣教𤣥逸張公與一¶杖
者相陪來謁須眉皓白氣貌魁偉敦兮其若樸聽¶其言
冲冲然殆有所深藴隨見所賦詩顧非澹泊忘¶言者尋
西還求辭方知君為重陽公主𤣥學師也既¶而其徒執
老子書請見稽首再拜為致師求序取重¶之懇避席拱
立需命而退因勉為説云天下所謂聖¶人者以其理之所
在治從而出焉舍是何所望於著¶書立言者哉然聖道
<pb:KR4d0464_WYG_042-16b>
溥博該貫羣倫其為用也為天¶地立極為世主明道要
不過以静制躁以簡御繁以¶真黜偽以樸還淳以正息
妄以公去私以理勝欲以<md:KR4d0464_SBCK_042-12a>¶法防亂而己惜也老耼氏濳
輝柱下不出於文武周¶召之時當王道中㣲禮壊樂崩仁
殘義缺之後萬偽¶竝作猝莫能觀其復思逺駕沙流高
出物表抉天機¶體𤣥化吐辭為經(闕/)　　　　憤激自成
一家之言庻¶幾廓清澆偽再造堪輿之謂歟雖然矯枉
者必過其¶正迨夫末流仁智異見户牖各開曲暢旁通
<pb:KR4d0464_WYG_042-17a>
肆為駕¶説養生者以乆親為心尚𤣥者以清談為樂宜
乎晉¶史譏王政之虧知幾㸃河公之注今王文蜀産皓
首¶𤣥學獨能㧞出衆流問索正政根於治平者為多無¶
乃見幾而作由儒而逃墨者耶因特樂而序云¶
　　　玉淵潭讌集詩序¶
都城西郊佛官真館勝槩盤鬱其問有潭玉淵蓋丁<md:KR4d0464_SBCK_042-12b>¶氏
故池也桞堤環抱景氣瀟爽嵐烟瑞藹霑漬襟袂方¶秋
是焉横陳都人游觀誠為佳麗財賦總管王侯明¶之尚
<pb:KR4d0464_WYG_042-17b>
義好客高出時彦甲午秋孟置酒潭上邀翰林¶諸公為
一日之娛既而雨不克成懽是月晦復折簡¶來召用尋
前盟也簪舄既集風日清美紅幢翠蓋間¶見層出天光
雲錦澹灔尊席沙鷗容與於波間幽禽¶和鳴於林際若
有以知野老之忘機代清唱而侑觴¶也酒有饜飫賔主
胥樂煩襟滯慮頓然一醒清適夷¶曠綽有餘思然賞心
樂事良難四并雅㑹清吟烏可¶多得信口吐詞不計工
拙諸公走筆賡和咸有所得¶殆山隂禊事之修幽情暢
<pb:KR4d0464_WYG_042-18a>
叙笑金谷羽觴之罰酒數¶何多苐以率爾居前殊愧其
粃糠也八月哉生明序<md:KR4d0464_SBCK_042-13a>¶　　　易解序¶
易之為書廣大精㣲範圍乾度經紀世道以一理而¶含
萬變辭雖有盡理則無窮故說之者吹萬不同仁¶智各
異要以修辭通變近人情關世教為切練師李¶公嘗謂
予言監丞張君在河南為衣冠清流多藏書¶得前代以
易名家者數千種早治其學精占筮術比¶歸以藝能得
<pb:KR4d0464_WYG_042-18b>
官如支離覆逆建除叢辰等伎有不屑¶為者於是廣詢
博究師心自斷集易解十卷於以抉¶聖心而明素志駙
馬高唐郡王天資英明雅好經¶術一覧偉其述作勤至
發題篇端有正大純雅本乎¶仁義與經㫖不殊其於世
教大有補益命藩府板行¶賜觀中外者無慮數百餘帙
用廣發越以表其志尚<md:KR4d0464_SBCK_042-13b>¶義山來屬俾序其事予謂古之
君子立言垂世必藉¶王公大人為之主張方能信其說
而傳不朽如曲臺¶禮經由獻王而明遺制毛公詩傳得
<pb:KR4d0464_WYG_042-19a>
河間而置學宫¶今張君遭遇賢王得成其美将見與大
雅不羣之英¶異世而同談者矣至於淵源之傅授辭理
之深奥讀¶者自當知之又何俟見賣鬼而設喻遇俑人
氏而致¶問者邪元貞二年冬十一月謹題¶
　　　天徳柴氏悅親圖詩卷序¶
昔四子問孝於孔宣父雖因材而篤所答各異不過¶使
親無所憂怡順顔情為難鄒孟氏復探源推本論¶臻其
極曰此身能誠則親為之悅矣意者謂倘違於¶理雖奉
<pb:KR4d0464_WYG_042-19b>
承之至溫清之勤日養三牲猶為不孝如其<md:KR4d0464_SBCK_042-14a>¶愛敬交至
氣和色愉則菽水乃盡其歡矣在孔孟時¶去古未逺垂
教警俗亦復如是况天理斵䘮人欲横¶流於千載之後
哉天徳柴氏上世為邢臺堯山人後¶遷絳之曲沃逺祖
有軍功以鐡劵賜其家祖諱堅金¶季仕至将仕郎裕州
萃縣尹生子懋字秀實以世故¶復徙居於豐治家接物
廉慎有法推其嬴餘尚義好¶施鄉里以善士稱今壽登
八秩有二配邢氏壽七十¶有四生四子長曰伯璵次仲
<pb:KR4d0464_WYG_042-20a>
謙仲玉仲祥伯璵天性¶孝友善治生與人交誠慤有終
始慈祥愷悌見於顔¶間清淡不樂仕進惟致養二親友
愛諸弟為務至一¶門之内上下安宜和樂且耽憲司亷
實開於¶朝榮加旌異嗚呼世之貪狠無頼不顧父母之
養且<md:KR4d0464_SBCK_042-14b>¶貽親憂與夫所争僅毫髪比更相媢嫉視同氣為
㓂¶讎者聞紫氏之風亦知其愧赧矣雪堂禪師雖處方¶
外素樂君臣父子之懿喜從吾徒遊以鄉里盛事乃¶繪
諸圖畫形容其歲時家庭拜慶之歡将求館閤名¶卿見
<pb:KR4d0464_WYG_042-20b>
之歌詠以序引為請予為說以勉之曰方今孝¶治光隆
仁風徳教洋溢海宇臣民感格理勢應爾然¶雲朔之俗
素號雄勁以氣義相許今論其孝友之行¶固當以柴氏
為稱首復能如孟氏所論誠之於身詩¶人所詠不匱永
錫者而致力焉将見化儕類而美暢¶彜倫觀人風者簉
名於史籍矣以是為贊倡之始云¶
　　　清香詩㑹序¶
道不同謀咫尺兩間𣺌隔千里心有所㑹上下八方<md:KR4d0464_SBCK_042-15a>¶溥
<pb:KR4d0464_WYG_042-21a>
同一雲法性三藏宏教佛智大師江浙總統沙羅¶巴者
聞予名而喜之不知於渠何所取也一曰介應¶奉曹顯
祖來約以清香閒適與同一㑹於是開禪室¶敞賔席蒲
團烏几列坐其次佳醸數行意甚怡悦主¶人出實薰娛
客溫鑪回春楮煤凝雪牕日含暉岫雲¶借潤先之以青
桂繼之以緑洋糅以熟結加之都梁¶棧融沉爇氣鬱膏
煎黄雲作穟碧霧濛筵吟佩未染¶鼻觀先參或袖籠而
斂瑞或心融而氣宣於是健詩¶脾却蒸濕燕飲助其清
<pb:KR4d0464_WYG_042-21b>
勝志慮以之冲粹不知佛齊¶勃泥婆律大食真臘占城
而相去幾何通為一洞天¶也衆客稽首向師曰今夕何
夕餘膏賸馥沾丐如是¶有不可思議者第恐造物者訝
其多取而饜飫也師<md:KR4d0464_SBCK_042-15b>¶日庸何傷且吾之為香者衆而心
香為最曰戒香定¶香慧香解脱香解脱知見香是為五
分香天之所賦¶於我者如是而馨解脱知見為妙用之
極即諸所謂¶天生蒸民有物有則民之秉彛好是懿徳
也貴夫能¶復其初而為物之靈也願此香雲徧滿空界
<pb:KR4d0464_WYG_042-22a>
作為無¶量佛事以奉五老香供且合三百五十歲之壽
祺(傳初¶庵七十五雷若齋七十三閻静軒/六十三王秋澗七十一賈評事七十)而為無盡藏
說法不亦可¶乎於是衆賔讚嘆曰昔逺師以廬阜清勝
即於東林¶結社絶塵清寂之士不期而至者甚衆諸人
於逺遊¶止獨淵明范寗召而不赴豈非有不屑者哉以
今論¶之殽雜一也心有所局二也香色執著似累乎¶中
三也何若師心境雙清賔主兩忘不知我之為香<md:KR4d0464_SBCK_042-16a>¶香之為
我也而以心香為主也師曰有是哉遂相與¶一胡盧而
<pb:KR4d0464_WYG_042-22b>
别大徳元年三月吉日謹序¶
　　　送丁主簿南還序¶
古人以良能竝稱欲以善而将其能也不然豈惟敗¶事
亦且有害於而身此必然理也丁生元諒主榖城¶簿之
明年以事抵衛來謁有頃避席而言曰敝縣僻¶在漢南
事雖簡山甿獵户氣甚鄙悍思有以教廸之¶於是請書
其廟學殿堂門廡等額乃曰歸當辦茲一¶事先此之作
用碇余初志耳遂授書沾沾而去後七¶年冬十月復見
<pb:KR4d0464_WYG_042-23a>
吾於京師曰嚮云而廟而學者今已¶落成且有加於前
及出馮雪崖所撰學記讀未竟不¶覺慨嘆曰一簿力之
專廼致如是非有志能然乎<md:KR4d0464_SBCK_042-16b>¶雪崖吾熟其為人慎許可
記中件右恐匪徒言雖然¶年少氣鋭乘勢作事似或不
難至於知喜其事而不¶虞其中顧其近而不思其逺無
後悔者鮮矣况能保¶已成之功而享有無窮之辭乎又
嘗聞士之當官公¶心多而取名薄者設有過舉往往人
怒而紛解汝今¶此來遇非常之恩千百人不一二值其
<pb:KR4d0464_WYG_042-23b>
為幸不幸誠¶不敢必所當念者此心不使有一毫之私
可也丁生¶其勉哉如以吾言可取念之戒之将見悔尤
日寡良¶能並著何患乎禄秩之不吾至也既行來辭書
以為¶贈是歲癸已仲冬五日序¶
　　　兌齋曹先生文集序¶
北渡後斯文命脈主盟而不絶者頼遺老數公而己<md:KR4d0464_SBCK_042-17a>¶夤
縁䝉元李諸公與進親承指授惟貽溪兊齋未¶之見也
及調官平陽私竊喜幸雖不獲瞻拜履綦而¶遺文得遂
<pb:KR4d0464_WYG_042-24a>
觀覽迨識公仲子輗首為詢及謝以纂録¶未就然徴文
獻論家世而私淑諸人者固以昭昭矣¶先生父清軒公
資豪邁以文學起家受知榮國高公¶雷李諸賢交遊甚
欵先生接迹詞林㓜知力學早擢¶巍科既而與遺山同
掾東曹機務倥偬聞商訂文字¶未嘗少輟至以正脈與
之其奨藉如此後居汾晉閉¶户讀書屏去外物嚅嚌道
真及與諸生講學一以伊¶洛為宗衆翕然從之文風為
一變後二十年予在翰¶林前長葛薄子輶持遺編來謁
<pb:KR4d0464_WYG_042-24b>
屬予序其端方得伏¶讀者再四不去手者累日因為之
說曰文章天下公器<md:KR4d0464_SBCK_042-17b>¶造物者不私所畀然非淵源有自講
習有素力為之¶任者未易與議若先生之作其析理知
言擇之精語¶之詳渾涵經㫖深尚體之工刋落陳言極
自得之趣¶而又抑揚有法豐約得所可謂常而知變醇
而不雜¶者也所可惜者古文雜詩僅三百首蓋先生年
方不¶惑瞑廢於家又為人慎許可片言隻字不輕付人
嚮¶使展盡底藴大開文竇極其所到肆波瀾而侈光豔
<pb:KR4d0464_WYG_042-25a>
則與元李麻劉竝驅為不難矣異時版本¶一出學者争
先快覩俾中和之氣沖融¶粹盎裕四體而適獨坐如太
羹𤣥酒寄¶至味於淡泊者庻幾先生之所尚云¶不肖衰
老懶於筆研敢直言所聞見而<md:KR4d0464_SBCK_042-18a>¶知者以塞其請焉大徳
二年人日謹序¶
　
　
　
<pb:KR4d0464_WYG_042-25b>
　
　
　
　
　
　
　
　秋澗集卷四十二<md:KR4d0464_SBCK_042-18b>¶<md:KR4d0464_SBCK_043-1a>¶
<pb:KR4d0464_WYG_043-1a>
欽定四庫全書
　秋澗集卷四十三¶
　　　　　　　　　　　　　元　王惲　撰
　　序
