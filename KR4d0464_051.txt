# -*- mode: mandoku-view -*-
#+TITLE: 秋澗集
#+DATE: 2015-09-23 10:26:06
#+PROPERTY: JUAN 51


五十一¶
　　　　　　　　　　　　　元　王惲　撰
　　碑¶
　　　大元嘉議大夫簽書宣徽院事賈氏世徳之碑¶
元貞改元之二載嵗舍柔兆月維㽔賔十有七日甲¶申
駙馬髙唐王臣克哷濟蘇奏簽書宣徽院事臣¶賈托里
巴哈言惟賈氏三世先臣供奉内庭繼典玉¶食夙夜祗
<pb:KR4d0464_WYG_051-1b>
勤頗著㣲效今飾終之典表行之銘未蒙¶贈賜敢援例
以請制曰可仍傳旨翰林文諸石碑¶傳信後來臣承¶詔
伏念方今追崇¶宗祖因之懐想舊臣稽之古者實¶皇王
盛事敢再拜稽首攷其世系而論列之謹按賈<md:KR4d0464_SBCK_051-1b>¶氏世為
燕之大興人髙祖仕亡金職庖人氏祖妣夫¶人李氏生
一子曽祖諱錫喇體貌魁梧箕裘世業資¶謹愿以孝行
聞郷曲¶國朝甲申間因上元奉御劉公召見¶莊聖皇后
時¶睿宗駐和林北有大水曰伊克穆稜有峻嶺曰杭愛
<pb:KR4d0464_WYG_051-2a>
達巴與中土遼邈以公不憚逺侍闕庭即令典司御¶食
甚稱¶上意顧而愛之以其髯疎色黄因賜名曰昔刺然
慮¶公漢人與風土不相宜令徙居濓州以優便之既而¶
上思公不置曰賈某在吾左右飲食起居殊安適也¶復
召之供奉其諸色庖丁悉𨽻焉凢宫闥所需政<md:KR4d0464_SBCK_051-2a>¶雖繁多
事亦辦給人有不逮未嘗挾所長以聲色拒¶人衆以此
敬愛若儒素然加以謹飭周宻動而有為¶故屢蒙¶眷諭
命與貴近商搉大事深識逺慮出人意表時¶世祖在潛
<pb:KR4d0464_WYG_051-2b>
知其重厚可大用迨中統建元特授提㸃¶尚食尚藥二
局兼領進納御膳生料令佩金符用¶彰勤恪既而¶昭睿
順聖皇后嘉其克調鼎味以宫人蘇氏妻之年¶既耄猶
不倦勤既而以疾不起將革索賜衣及所乗¶驄鞚至庭
奄然而逝其方寸洒然略無愧慊送終之¶具一從官給
葬漆園先塋實至元五年二月八日也¶今贈嘉議大夫
聞喜郡侯諡曰敬懿夫人李氏淑慎<md:KR4d0464_SBCK_051-2b>¶柔嘉光備婦道初
奉姑於兵間食少不足供養自以¶漿脚屑雜菹而食其
<pb:KR4d0464_WYG_051-3a>
賢孝可知年五十九没於中山繼¶姑亦亡夀九十有四
夫人生子一人今贈聞喜郡夫¶人諡曰節孝祖諱綽尼
資嶷然殊異及長多力倜儻¶有襟量甫五嵗¶世祖皇帝
愛其風骨嶢嶢嘗置御坐側既冠¶昭睿聖順皇后妻以
宫女毛氏從征大理嘗躍馬入¶水捉戰艦一併擒甲士
十餘人¶上重賚壯其勇而惜其輕鋭也自是命與丞相
沁津¶出入而持䕶之及還上欲大用以疾終檀州今贈¶
資善大夫臨汾郡公諡曰顯毅夫人毛氏系出延安¶有
<pb:KR4d0464_WYG_051-3b>
婦道宗族以賢稱撫育孤幼皆致成立賈氏復振<md:KR4d0464_SBCK_051-3a>¶夫人
之力居多享年六十有一贈臨汾郡夫人諡曰靖淑子
男¶三人女二人孟曰果勒齊仲曰瑪古性沉厚寡言笑
幼事¶裕宗皇帝官奉訓大夫典膳署令卒年四十有一
季曰¶傑古天資慷慨能睦諸親自幼侍¶安西王官至懐
逺大將軍陜西屯田總管府達嚕噶齊¶卒年三十有七
孫二人長曰實勒們官至掌膳局提㸃次曰¶觀音努女
二人長侍中官既笄願披剃為比丘尼賜號崇¶教大師
<pb:KR4d0464_WYG_051-4a>
次曰瑪哈適中書左丞相耶律公第九子㕘知¶政事希
逸顯考諱果勒齊資寛厚美儀容善騎射中統¶辛酉扈¶
上北巡道出釋壼土風霾晝晦歘有賊來犯遂射而拎¶
馬下上壯之至元初襲祖父職佩金符提㸃尚食尚藥<md:KR4d0464_SBCK_051-3b>¶二局兼領進納御膳生料夙夜在公克紹乃職繼授嘉
議¶大夫簽書宣徽院兼尚膳監事出入禁闥三十餘年
嘗侍¶清讌調羮御幄曽無覆餗之憂將命公朝毎抱有¶
終之戒悉心盡慮敬慎如一過則歸巳善則稱人横逆
<pb:KR4d0464_WYG_051-4b>
之¶來直受之不校其雅量有本根於天性自然非矯揉¶
造作而為之也以某年月日以疾卒於位得年四十¶有
三訃聞¶上哀悼竟日闔朝諸臣弔哭皆失聲下至庖丁
宰士紼送長¶號者無慮數百人自非推誠接物素服人
心焉能感召¶如是今贈榮禄大夫絳國公諡曰忠靖夫
人呼爾察¶皇叔安西王與同乳哺聨貴氣宜室家徳充
於容行¶踐於言爽朗而不掩其柔嚴恪而不失其和奉
舅姑<md:KR4d0464_SBCK_051-4a>¶則盡孝事夫長則罄節嘗入監宫紀蒙賜珍玩甚
<pb:KR4d0464_WYG_051-5a>
厚¶今封絳國夫人子男七人長曰旺札勒巴哈昭信校尉¶
尚食尚藥局提㸃卒於官次曰額森巴哈蚤世曰托¶克
托布哈嘉議大夫簽宣徽院事曰伊實呼圖克中¶奉大
夫司農卿曰旺禄曰布延巴哈侍¶皇太后於西宫曰呼
圖克巴哈孫六人旺扎勒巴哈之子¶一人曰竒爾竒塔特托里
巴哈之子三人曰額森特穆¶爾曰達里瑪實哩庶出曰
本布王六之子一人曰薩¶里呼圖克巴哈之子一人曰班
格臣嘗觀周禮天官而¶下即膳夫庖人之職豈人主尊
<pb:KR4d0464_WYG_051-5b>
嚴不厚其身無以䕶¶養元氣根本惟其血氣和平志慮
充溢而後使國脈¶民命乃有所恃而發政施仁散為天
下之福今賈氏<md:KR4d0464_SBCK_051-4b>¶五世嗣守世官同濟厥美宜其子孫報
施昌熾榮顯¶有如是者銘曰¶
賈氏五世箕裘相承蛇化蛟騰¶不變其形大安季年萬
室南遷¶天道在北公知其然負鼎北上¶割烹擊鮮既覲¶
睿莊奉承周旋乃眷乃顧¶忠力于宣神龍奮淵儷景同
飜¶尚食尚藥¶聖躬萬安謹飭周宻耆艾敦厖¶出入卧内
<pb:KR4d0464_WYG_051-6a>
將事不遑燕喜龍樓¶饗獻朝堂鼎鐺刀匕威儀鏘鏘<md:KR4d0464_SBCK_051-5a>¶養
徳養體其道有光一飯之勤¶其報彰彰况乎¶萬乗福賜
可量寵數優渥¶垂裕後昆若若纍纍爛其盈門¶有來遐
祉大集公身八秩之夀¶五福之尊一笑而逝長遊帝閽¶
迨夫嗣子忠勇絶倫秀而不實¶大用遂屯于嗟麟趾廼
見振振¶於穆孝孫有儀有藝功歸衆人¶過則稱巳犯而
不校是又人所難爾¶調和鼎味有相業履其在内助¶彤
管有煒<md:KR4d0464_SBCK_051-5b>¶帝曰懋哉徳容嶷嶷朕自邸潛¶深知所以繼續
<pb:KR4d0464_WYG_051-6b>
而行世濟斯美¶崇徳尚功有例有體曰祖曰禰¶若孫若
子諡以顯號公侯有偉¶表之豐碑漆園故里臣拜稽首¶
慎終如始臣力方剛圖報無已¶
　　　大元故大名路宣差李公神道碑銘¶
大元以神武戡定區夏長䇿逺馭控制撫御之方甚¶悉
故治無小大例建官臨䕶猶古監郡然而權威眎¶前代
為有加維魏府盤城千里為户㡬十萬其襟帶之¶雄節
鎮之重自昔號建國至署監總者必勛伐世胄¶練達時
<pb:KR4d0464_WYG_051-7a>
體通習漢事忠貞而有材望者膺選在桓撥<md:KR4d0464_SBCK_051-6a>¶甫夷之後
官府草剏之初布宣皇靈統攝羣屬具¶民瞻而勝保釐
之任者鈐部李公其人也公諱益立¶山其先係沙陁貴
種唐亡子孫散落陜隴間逺祖曰¶仲者與其伯避地遁
五臺山谷復以世故徙家酒泉郡¶之沙州遂為河西人
顯祖府君歴夏國中省官兼判¶樞宻院事皇考府君用
級爵受肅州鈐部其後因以¶官稱為號喪亂譜亡遂逸
名諱公昆弟四人獨公少¶負氣節通儒釋洞曉音律以
<pb:KR4d0464_WYG_051-7b>
廕儤直宫省積勞調沙¶州鈐部¶國朝運開乾維時公兄
由肅州長奉使於我¶太祖聖武皇帝異其才辯因與館
接使察䍐深相結¶納情好既宻約輸欵内附天兵圍肅
以射書事覺遇<md:KR4d0464_SBCK_051-6b>¶害及丙戌冬師次燉煌公審天命之攸
歸憤兄忠之¶不果遂㧞部曲詣軍門迎降¶太祖以公首
効忠赤特加褒命𨽻國王穆呼哩帳下¶從征羌落毎戰
敵王所愾故所向克㨗有功丁亥夏¶師還乗破竹勢命
圉將呼圖克特穆爾偕公招諭沙州¶守臣率衆偽降伏發
<pb:KR4d0464_WYG_051-8a>
擊走之呼圖克馬踣追兵垂及公¶下所乗授之得逸去乃
麾左右逆戰却敵而還¶上壯其勇召使前勞焉曰當危
急際委巳以濟人汝¶命固不靳邪對曰彼國之勲舊倘
墮姦計有辱君命¶以新附顯被驅䇿效節死事廼所甘
心¶太祖聞而嘉之仍諭曰卿勉宣忠力㑹當以好爵縻¶
汝明年戊子春從攻沙州破之帝怒不時下欲屠其<md:KR4d0464_SBCK_051-7a>¶城泣
請曰彼逆命者渠魁一二人民何與焉若悉阬¶之恐堅
未降者心且臣賤屬咸在願賜全宥¶帝録其功忠許焉
<pb:KR4d0464_WYG_051-8b>
闔城賴以生既而命貳伊木沁行¶其部斷事官公不鄙
夷其俗故裁遣終日無倦色人¶服其詳明焉庚寅秋有
詔檄諸部精兵忠朂之士西¶征阿蘓部署公選鋒率轉
鬭而前斬艾不勝計進圍¶城聚踰月不即克一夕公伺
守陴者怠帥猛士潛登¶其墉殺十餘卒即大呼曰城巳
陷矣諸軍進隨阿蘓¶乃潰䇿功居第一擢千夫長自是
勲名焜耀¶朝廷有意大用矣嵗甲辰詔選勛能佐行臺
於燕上¶以公克諧徃焉時節制所及二十餘道機務填
<pb:KR4d0464_WYG_051-9a>
委日¶復一日公輔相聼斷動合事宜政多便於時者辛
亥<md:KR4d0464_SBCK_051-7b>¶春朝廷稔公綜練國事復有耑面西土之寄以年¶髙
辭不拜¶憲宗皇帝奨其舊臣處内地便之命錫金虎符
充大¶名路都達嚕噶齊復賚白金御驃以寵其行魏自
兵¶後官府甫建羣豪諸司錯迭長雄不相下致政令不¶
行事多齟齬公知其然無鉅細一以重典從事初則¶愕
然既乃弭耳聼約束惟謹大綱既振於是舉亷能¶拉奸
暴扶良善惠鰥寡凢政之不便民所欲而未得¶者率力
<pb:KR4d0464_WYG_051-9b>
行而更張之至於外而營幕連野内則使者¶旁午咸畏
公方剛莫敢侵分少有牟於民一日釋菜¶廟學顧禮殿
䵝圯公喟然嘆曰澤宫風化所繫今若¶爾何以興善心
於民乎即完治一新其亭傳長府皆<md:KR4d0464_SBCK_051-8a>¶以次修舉衡漳嵗
霖潦泛溢為民害甚侈公請於朝¶跨河建堤仍植槐栁
萬本苞固峻址捍禦崩囓且充¶嵗時材爨之用迄今公
私賴焉相有劇賊張黨結百¶餘輩所在為梗官不能鈐
潛入境行刼公亷知窮其¶根株窟穴搜捕無遺自是相
<pb:KR4d0464_WYG_051-10a>
魏之郊民安田里暮夜¶絶桴鳴之警矣巳未春今¶皇帝
南伐駐蹕濮苑起公從征既而知公恙命尚醫診¶視眷
顧殊渥其年秋七月竟以疾薨於位春秋六十¶有九公
資嚴明不妄言笑清峭有機警以忠順上結¶主知致出
㕘大政名聲揚於時利澤施於世平居循¶循為善若不
足惟恐一物之傷及束溼吏曹糾繩姦¶謬不絲髪少貸
虎符麟節長魏師者九年號令明肅<md:KR4d0464_SBCK_051-8b>¶豪右屏息四境樂
業隣藩悚其威望初公行春近郊¶見盛擷菓芳者公責
<pb:KR4d0464_WYG_051-10b>
之曰此天地秀實以養人多折¶何為乃扑教而去自是
方苞體之物莫敢有暴殄者¶其始焉以重典立威終之
以惠愛及物類如此至元¶戊寅葬公於大名縣臺頭里
之新阡從卜食也夫人¶田氏白氏祔焉三子長曰阿嚕
襲公世爵至元四年¶遷金齒等國安撫使尋陞授雲南
道宣慰使兼都元¶帥今進拜中奉大夫參知政事行雲
南等路中書省¶次老哈終大名路行軍萬户次舒沁布
代兄民職孫¶三人長嘉琿孝友英發樂問學有藴藉至
<pb:KR4d0464_WYG_051-11a>
臨政精覈¶矯矯有祖風今階正議大夫佩金虎符充大
名路總¶管府達嚕噶齊兼新附軍萬户曰特穆爾敦武
校尉<md:KR4d0464_SBCK_051-9a>¶固鎮鐵官提舉曰萬努簉中朝侍從官嘗聞活千
人¶者後乃有封公沙州之請何啻千人哉今子孫繩繩¶
承世爵而繼禄次豈非隂積致然耶既襄事之三年¶嗣
侯嘉琿百拜以墓碑來請曰我祖捐館以來將二¶紀於
兹曽是表峙神道無顯刻以昭裔昧朝夕惴惴¶有不遑
息者幸憲使惠顧以畢厥志庻圖報遹追之¶心有以昭
<pb:KR4d0464_WYG_051-11b>
告存殁大獲慰焉某謝不敏禱愈懇以教¶孝求忠之義
固不得辭謹按所具善狀叙而銘之其¶辭曰¶
乾龍奮飛天北方潛蛟乗時亦雲驤¶李公材武邦之良
㧞身向明佐興王¶西傾崑崙掃河湟有來羣后何瀼瀼<md:KR4d0464_SBCK_051-9b>¶公從鈐校㕘戎行卒能建功出非常¶天威西收陳堂堂
凱歌歸來百戰場¶龍泉精英百鍊剛試之剸繁尤允當¶
行臺駐燕總皇綱上計委積如陵岡¶斂伏雄毅歸賛襄
於惟致君變時康¶我聼我理多捄匡一日聞望馳四方
<pb:KR4d0464_WYG_051-12a>
醻功便考國有章付之方岳又汝長¶魏昔建國千里疆
徳星出鼎光煌煌¶憬彼羣屬勢軒昂正名定分我所遑¶
拊摩瘡罷抑豪强百廢具舉用乃張¶若傳有亭積有倉
里不桴警孰竊攘¶大賁禮殿開兩庠春風絃歌齊魯鄉<md:KR4d0464_SBCK_051-10a>¶清民于淵吾閔傷躬督萬民楗隄防¶濁流不揚耕且桑
功餘保障嵗屢穰¶始焉立威肅秋霜終以惠鮮熈春陽¶
民祝公夀福此邦曽不少留我涕滂¶公雖遽徃有不亡
隂積陽報理乃彰¶子孫嗣封奕葉昌髙牙大纛宜飄揚
<pb:KR4d0464_WYG_051-12b>
河流洋洋沙麓蒼是為元臣衣冠藏¶惟徳在民久愈光
嗚呼此碑古甘棠¶
　　　大元國故衛輝路監郡塔本公神道碑銘(并序/)¶
皇元天縱神武戡定區夏禁網雖濶鈐制有方曰州¶府
曰司縣乃建官監治于上路則復設總監一人其¶位望
之隆控壓之重若古方伯刺史在諸王分地許<md:KR4d0464_SBCK_051-10b>¶持選掄
委之耑任之久比同封建嗣承世爵校常調¶為重若夫
寵襲漢貂榮分虎節卓爾良碩之才允濟¶承宣之美其
<pb:KR4d0464_WYG_051-13a>
生也愛方召父其殁也思逺桐鄉者繄¶我衛輝路都監
郡塔本公其人也公諱塔本黙色系¶出瀚海大族王父
府君諱鄂倫圖¶初太祖武聖皇帝龍飛朔漠合一諸
部公扈翊開拓屢¶樹勲伐授鄂勒歡部工匠總管仍佩
金符顯考府君¶諱伊埒烏蘭為人膽勇善騎射早以世
胄為内侍官¶嵗壬午¶帝西征有獸驀至潛嚙御驃上怒
合圍大蒐公蹙¶獸至¶帝前射而殪之上喜甚錫百馬以
旌異自是歴事<md:KR4d0464_SBCK_051-11a>¶莊聖太后¶憲宗皇帝以先朝勲舊為御
<pb:KR4d0464_WYG_051-13b>
前總執法毎大犒饗衣¶盛服乗名馬麾纓秩肅官儀周
行雲幕殊顯赫也¶府君生四子公即冢嗣也公姿白晳
美髯而氣幹魁¶偉膂力絶人長襲父秩出入禁闥親宻
無間已而有¶言貴近納賂致叛者上命搜索帳橐獨公
衣被外¶廩粟數斛而已由是亷慎為上所知已未秋¶憲
輴西陟棄羣臣而北明年庚申¶世祖皇帝北還公倉皇
東播迎謁中途上素聞其¶賢為顧恤之及登極俾就宿
衛至元三禩¶詔以衛封皇姪永隆達實為采邑陞州為
<pb:KR4d0464_WYG_051-14a>
路遂輟¶公來監治既下車以衛壤褊狹路交衝㑹使軺
營帳<md:KR4d0464_SBCK_051-11b>¶騷屑無時不力為撫養遺黎保障一切恐靡然無
復¶綱紀僨瘠豚上如淇控北徼無所附麗公請於朝來¶
𨽻分辨主宰汔民勞為多由是衛以三州五縣列河¶朔
劇鎮明年諸王圖固勒南征道出淇右供頓儲¶偫至
駭民聼公逺迓啓其故下教申嚴衆斂跡而過¶輝營帳
千屯分牧其西夏則避炎潞頂冬則迎燠山¶陽踐食村
落輘轢州縣有不勝其撓者葢十年于兹¶公落其機牙
<pb:KR4d0464_WYG_051-14b>
來就約束輝民植園竹仰供賦税監司¶掩之入官少有
犯民即破産抵以罪非養民之道公¶上奏力陳利害竟
還民産劉忠輩陷軍儲數夥徵甚¶急雖破産莫克償公
憫其窮苦折以鼠雀耗元數不¶甚虧為申理之得免釋
連坐者三十餘家皆蒙其惠孔<md:KR4d0464_SBCK_051-12a>¶子廟兵後廢撤不復者
五十載公首議修建解二驂¶馬輟俸稍兩月以佐費既
迄工壯麗甲諸郡釋菜告¶朔文物煌煌其闡厥民彛思
樂泮水貽謀後來有深¶意存焉者六年入奏膚功上喜
<pb:KR4d0464_WYG_051-15a>
甚以¶憲宗嬪賜之金玉鞶帶上賜雪鶻副焉七年河朔
大¶蝗衛獨不為灾識者謂徳政所致其秋科民為兵甲¶
衣需紬製之市闕民不易得公命以繒代¶之敕使以軍
興不可曰脱有悞我則任之民賴省便¶八年夏四月入
覲得疾上命皇姪阿蘇岱同尚醫¶來視以六月十有三
日薨于上都寓館得年三十有¶九訃聞上嗟惜者久之
遣使䕶喪南歸塟汲縣西¶郭清水之曲公姿剛毅嚴明
事上忠奉母孝平居寡<md:KR4d0464_SBCK_051-12b>¶言笑凛不可犯及與僚吏共事
<pb:KR4d0464_WYG_051-15b>
有量知體通議論樂¶從善無一毫自用之私要以愛養
民力成就王事為¶亟知總尹陳公祐之賢敬讓歡洽與
共施設至事關¶興除人莫措手者即任其責不自顧惜
晨起坐堂上¶吏抱成牘鳬進公詢尹云何曰得即署及
朝貴踵¶至譯語瀾翻辯論請索關不可支者不動聲色
徐以數¶語應之即聼決而去退食鈴閣下侍立不三數
人門¶庭肅然杜絶私謁當時政令修舉豪强斂迹賦役
均¶簡俗與禮讓河淇間民物雍熈風化大行皆由公處
<pb:KR4d0464_WYG_051-16a>
之以公亷楗之以勤强鎮之以安静有以致也時移¶事
易人亡政存三十年間人物有渺然之嘆論者謂¶仁者
當得其夀積善常與其報公位不滿徳夀未遐<md:KR4d0464_SBCK_051-13a>¶齡天之
報施果何如㦲予曰不然賢者必有其後一¶世之短百
世之長存焉天道可必至子孫而後定者¶審矣夫人伊
濟氏姿淑婉亦瀚海名家後公十七年¶卒祔安𤣥堂子
一人即今嗣侯達實特穆爾女四人¶長天次適輝長小云
實巴哈次適汲尹額森巴哈次適工¶匠府經厯蘓爾約蘓巴
<pb:KR4d0464_WYG_051-16b>
哈孫二人曰巴延特穆爾曰托¶歡特穆爾女孫一曰巴
延徳濟初公薨嗣侯甫三歳¶後二載太夫人挈之晉謁
皇姪阿拉克台令舉頭視¶曰嘉肖其父仍撫背謂曰汝
早成立當繼先業既冠¶從叔父懐逺覲¶世祖皇帝詔侍
湯液扈東征有勞績至元二十五年¶命襲爵官懐逺大
將軍材識明敏臨事善裁決止酒<md:KR4d0464_SBCK_051-13b>¶十年讀書無倦秉志
挺特有過人者祗遹先志儷蹤¶時彦蔚然以賢師帥稱
佳聲載路達于¶天朝蒙賜府第一區賢王亦以錦衣玉
<pb:KR4d0464_WYG_051-17a>
帶白金為賚¶大徳改號嵗冬十一月以書幣走京師請
於某曰孤¶子無所肖似尚賴先人遺澤猥嗣爵位朝夕
惴惴以¶圖報為亟惟是揄揚先美昭示永久庻㡬少有
慰焉¶敢百拜以銘章為請追惟先郡公交最久知行已
為¶詳義有不得辭者謹按善狀系而銘之銘曰¶
金天瀚海包元精斗極通貫氣上蒸¶地靈人傑古所稱
篤生世賢為國楨¶爰有¶真人起朔庭風雲儷景争騫騰<md:KR4d0464_SBCK_051-14a>¶維公家世開五城執掌大憲昭儀刑¶帝前盛服麾仗纓
<pb:KR4d0464_WYG_051-17b>
雲幕萬士羅天星¶肅焉約束一氣凝日華光動劒佩鏗¶
渥洼神駿天池鵬維藩采邑啓衛坰¶其徃視師汝則能
衛維小邦勢孤撐¶民勞事劇力莫勝興滯彌罅須力行¶
繭絲保障事匪輕今則致理宜合并¶與善知體政大經
兹焉吾分非自京¶坐鎮政有公而清暴强斂跡民敉寜¶
學校修舉禮讓興吏畏民愛化大𢎞¶紫庭入奏報政成
賜金増秩循固應¶嬪以天御何寵榮蝗不為災嵗屢登<md:KR4d0464_SBCK_051-14b>¶民沐膏澤如幪帡願公福夀川方増¶一夕星殞瞠有聲
<pb:KR4d0464_WYG_051-18a>
素旂南下風冥冥¶民失怙恃疇恤矜昔歌且舞今涕零¶
臧孫有後事可徵嗣侯善述徳日馨¶豐碑墮淚勒我銘
大書世篤忠與貞¶懐我夙愛為世程龜麟漠漠秋烟生¶
衛人尸祝公之靈桐郷世祀何千齡¶
　　　大元中奉大夫㕘知政事稷山姚氏先徳碑銘¶
至元改元之五載秋七月憲臺肇建于以配肅天徳¶用
昭太微執法之象詔平章政事塔齊爾公為御史¶大夫其
裏行十有二人就舉所知以充員數某亦忝¶簉與列始
<pb:KR4d0464_WYG_051-18b>
識姚侯君祥於肅政堂為人邁閎有膽氣<md:KR4d0464_SBCK_051-15a>¶勇於必為又
功名自憙尋膺才選由本臺架閣授監¶察御史朱衣白
簡意躍如也時朝廷方勵精圖治¶思聞讜議振折骩骳
崛强之氣君祥一旦責與志合¶義激于衷殆似與事㑹
者嘗與柄臣庭辯得失摧姦¶發伏見於聲色不少假借
彼情露氣褫落其機牙¶上為動容嘉其峭直因目之為
巴爾斯國語謂其不¶畏强禦威猛猶虎然且喻之曰爾
後有違¶太祖聖訓及干朕之紀綱者許令直達罄所願
<pb:KR4d0464_WYG_051-19a>
言由¶是臺閣生風士論有埋輪都亭膽落金吾之目故
四¶仕風憲入長秋官再尹大府皆著能聲遂進拜中奉¶
大夫㕘知政事因不自遑暇曰愚忠朴直効用何有¶致
兹貴顯追念先考讀書遯世不一見於用潛徳幽<md:KR4d0464_SBCK_051-15b>¶光流
慶後人欲報之徳昊蒼罔極有求銘太史光賁¶泉穸霜
露之感庻㡬少慰遂以銘章來請自惟君與¶不肖早以
義交友愛之情寔深孔懐况久要不忘其¶敢以不敏辭
謹按東雍之姚系出唐宰相文貞公遐¶裔逺祖伯禄嘗
<pb:KR4d0464_WYG_051-19b>
任絳州觀察判官卒塟屬縣稷山之¶南陽里子孫因占
籍為邑人今姚其氏者尚餘七十¶家雖莫克昭穆要之
同出一祖風聲氣習猶可識也¶君祥大父以祖竁艱於
溝合别起新阡於嘉禾之北¶原父諱某生十有八值金
季搶攘家業蕩盡孑然以¶孤童子流寓代之雁門鄉貢
進士趙公愛其姿性温¶克館之為門倩其先素以方技
行府君幼傳家學或¶勸售其術以資生事曰利者人所
共趨其如不可何<md:KR4d0464_SBCK_051-16a>¶醫重事人命死生繫焉今以餬口計
<pb:KR4d0464_WYG_051-20a>
措不精之術於¶其間寜寒莩死義之所不敢為也聞者
為歎息遂安¶貧處分以闡庠為業終身不易非道一介
不取與於¶人簞瓢屢空進修之志不少輟由是逺邇矜
式以師¶儒推重之及二子稍長嘗庭訓曰聖賢千言萬
語牖¶人於善以要領而論不過忠孝兩端而已汝等其
勉¶旃異時立身成人恐不外是夀五十有八以疾終於¶
代遺囑天福等起宗顯親歸塟先隴為切配趙氏治¶家
清嚴教子孫有法君祥初拜御史戒之曰古稱公¶爾忘
<pb:KR4d0464_WYG_051-20b>
私汝既委質為臣當罄殫一心黽勉所事勿以¶未亡人
為卹俾我追蹤陵母死之日猶生之年也君¶祥亦請於
憲府監察責當言路有犯無隱儻因事獲<md:KR4d0464_SBCK_051-16b>¶譴乞不親累
或以奏聞上為稱之曰巴爾斯母子¶雖生兹世其義烈
之言當於古人中求之命侍臣董¶文忠傳㫖翰林院特
書其事光昭簡冊由是夫人¶賢淑聞於時元貞元年十
有二月晦考終牖下享年¶八十有七生二子長曰天福
即中奉君次曰天禄終¶和衆縣簿男孫四人女孫二君
<pb:KR4d0464_WYG_051-21a>
祥之子曰祖舜終秘¶書監著作郎曰華善未名女二俱
適華族天禄之子¶燕山魯蘇布特先是君祥總尹平縣
絳即屬郡封樹¶墳圈凢儀制之得為者略皆備具及母
夫人之喪方¶尹真定即棄官奔赴爰奉二親祔之𤣥瘞
既償先志¶遹展孝思維姚氏自文貞公已來歴唐迄今
餘五百¶嵗彯纓若綬代不乏人迨雁門府君遭罹世故
家業<md:KR4d0464_SBCK_051-17a>¶中衰復能積徳累行躬不受祉遺之子孫中奉君
承¶世徳之清源浚之以蠲潔而端其本采羣言之枝葉
<pb:KR4d0464_WYG_051-21b>
滋之以茂實而循其能宜乎起身韋布致位卿相為¶連
為率勵薄俗而振清標也是宜銘銘曰¶
岷山導江發源濫觴豫章蔽空¶起於毫芒士貴尚志再
世而昌¶天道於赫孰謂茫茫東雍之姚¶系開鉅唐盛衰
靡常善為降祥¶繄雁門君源深流長不享其報¶後祉曷
量生丈夫子訓以義方¶一朝奮飛大我門墻峨峨豸冠¶
振朝之綱摧姦發伏恥後趙張<md:KR4d0464_SBCK_051-17b>¶嬰鱗上諌屢皂其囊精
誠耿耿¶洞達¶帝傍以虎喻猛奨其忠良¶㳺刃恢恢盤錯
<pb:KR4d0464_WYG_051-22a>
莫當外臺雄峻¶搏擊翺翔羣狐闖穴一鶚横霜¶風動百
城孰為暴强遂參大政¶榮極寵章豈曰子能先代之光¶
追報無及有事顯揚豐碑掲業¶勒銘煌煌惟孝移忠惟
忠孝彰¶孝繼忠傳大風泱泱子孫訓之¶昭示不忘¶
　<md:KR4d0464_SBCK_052-1a>¶　
　
　
<pb:KR4d0464_WYG_051-22b>
　
　
　
　
　
　
　
　秋澗集卷五十一

<pb:KR4d0464_WYG_052-1a>
欽定四庫全書
　秋澗集卷
