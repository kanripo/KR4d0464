# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:34.101023
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 51
#+PROPERTY: FILE SB04n0470-051秋澗先生大全文集-卷第五十一.
<pb:KR4d0464_SBCK_051-1a>¶
秋澗先生大全文集卷第五十一¶
　碑¶
　　大元嘉議大夫簽書宣徽院事賈氏丗徳之碑¶
元貞改號之二載&KR0010;舎柔兆月維㽔賔十有七日甲¶
申■附馬髙唐王臣闊里吉思奏簽書宣徽院事臣¶
賈脫里不花言惟賈氏三丗先臣供奉内庭継典玉¶
食夙夜祗勤頗著㣲効今&KR0346;終之典表行之銘未&KR0041;¶
贈賜敢援例以請■制曰可仍傳㫖翰林文諸石碑¶
傳信後来臣承¶
詔伏念方今追崇¶
宗祖因之懐想舊臣稽諸古者寔¶
皇王盛事敢&KR0298;拜稽首攷其丗系而論列之謹按賈¶
<pb:KR4d0464_SBCK_051-1b>¶
氏丗為燕之大興人髙祖仕亾金職庖人氏祖妣夫¶
人李氏生一子曽祖諱昔刺躰皃魁梧箕裘丗業資¶
謹愿以孝行聞郷曲¶
國朝甲申間因上元奉御劉公紹現¶
莊聖皇后時¶
睿宗駐和林北有大水曰也可莫瀾有峻嶺曰杭海¶
荅班與中土遼邈以公不惮逺侍闕庭即令典司御¶
食甚&KR0091;¶
上意頋而愛之以其髯踈色黄因賜名曰昔刺然慮¶
公漢人與風土不相冝令徙居溓州以優便之旣而¶
上思公不置曰賈某在吾左右飲食起居殊安&KR0244;也¶
復■名史供奉其諸色庖丁悉&KR0032;焉凡宫闈所需改¶
<pb:KR4d0464_SBCK_051-2a>¶
雖繁多事益辦給人有不逮未甞挾所長以聲色拒¶
人衆以此敬愛&KR0002;儒素然加以謹&KR0346;周宻動而有爲¶
故屢&KR0041;¶
眷諭命與貴近啇確大事深識逺慮出人意表時¶
丗祖在潜知其重厚可大用迨中統建元特授提&KR0039;¶
尚食尚藥二局兼領進納　御膳生料令佩金符用¶
彰勤恪旣而¶
昭睿順聖皇后嘉其克調鼎味以宫人蘇氏妻之年¶
旣耄猶不倦勤旣而以疾不起將革索賜衣及所乗¶
騘鞚至庭奄然而逝其方寸洒然略無愧慊送終之¶
具一從宫給&KR0089;漆園先塋寔至元五年二月八日也¶
今贈嘉議大夫聞喜郡侯謚曰敬懿夫人李氏淑慎¶
<pb:KR4d0464_SBCK_051-2b>¶
柔嘉光俻婦道&KR0004;奉姑於兵間食少不足供養自以¶
漿脚雜菹而食其賢孝可知年五十九没於中山継¶
姑亦亡壽九十有四夫人生子一人今贈聞喜郡夫¶
人謚曰節孝祖諱醜妮子嶷然殊異及長多力倜倘¶
有襟量甫五歳¶
丗祖皇帝愛其風骨嶢嶢甞置御坐側旣冠¶
昭睿順聖皇后妻以宫女毛氏從征大理甞躍馬入¶
水捉戰艦一併擒甲士十餘人¶
上重賚壯其勇而惜其輕銳也自是命與丞相線真¶
出入而持護之及還　上欲大用以疾終檀州今贈¶
資善大夫臨汾郡公謚曰顯毅夫人毛氏系出延安¶
有婦道宗族以賢稱撫育&KR0012;㓜皆致成立賈氏復振¶
<pb:KR4d0464_SBCK_051-3a>¶
夫人之力居多享年六十有一贈臨汾郡夫人謚曰靖淑子男¶
三人女二人孟曰忽林赤仲曰買狗性沉厚寡言&KR0015;㓜事¶
&KR0073;宗皇帝官奉訓大夫典饍署令卒年四十有一季曰¶
&KR0009;㣘天資慷&KR0099;能睦諸親自㓜侍¶
安西王官至懷逺大將軍陜西屯田緫管府逹魯花赤¶
卒年三十有七孫二人長曰錫烈門官至掌饍局提&KR0039;次曰¶
觀音奴女二人長侍　中宫旣笄願披鬄爲北丘尼賜號崇¶
教大師次曰邈罕適中書左丞相即律公第九子叅知¶
政事希逸顯考諱忽林赤資寛厚羙儀容善&KR0016;射中統¶
辛酉扈¶
上北廵道出釋壷土風霾晝晦歘有賊來犯遂射而扲¶
馬下上壯之至元&KR0004;襲祖父職佩金符提&KR0039;尚食尚樂¶
<pb:KR4d0464_SBCK_051-3b>¶
二局兼領進納御膳生料夙夜在公克紹乃聀継授嘉議¶
大夫簽宣徽院兼尚膳監事出入禁闥三十餘年甞侍¶
清燕調羮御幄曽無覆餗之憂將命公朝毎抱有¶
終之戒悉心盡慮敬慎如一過則歸巳善則称人横逆之¶
來直受之而不校其雅重有量根於天性自然非矯揉¶
作爲而爲之也以其年月日以疾卒於位得年四十¶
有三訃聞¶
上哀悼竟日闔朝諸臣弔哭皆失聲下至庖丁宰士紼送長¶
號者無慮數百人自非推誠接物素服人心焉能感召¶
如是今贈榮禄大夫絳國公謚曰忠靖夫人忽八察¶
皇叔安西王與同乳哺聮貴氣冝室家德充於容行¶
踐於言爽朗而不掩其柔嚴恪而不失其和奉舅姑¶
<pb:KR4d0464_SBCK_051-4a>¶
則盡孝事夫長則罄節甞入監宫紀&KR0170;賜珎玩甚厚¶
今封絳國夫人子男七人長曰完者不花昭信校尉¶
尚食尚藥局提&KR0039;卒於官次曰也先不花蚤世曰脫¶
哥里不花嘉議大夫簽宣徽院事曰也相忽都魯中¶
奉大夫司農卿曰王六曰布延不花侍¶
皇太后于西宮曰忽都不花孫六人完者不花之子¶
一人曰乞里乞歹脫里不花之子三人曰也先怗水¶
兒曰逹理麻室利庶出曰班不王六之子一人曰撒¶
里忽都不花之子一人曰伴哥臣甞&KR0026;周禮天官而¶
下即膳夫庖人之軄豈人主尊嚴不厚其身無以護¶
養元氣根本惟其血氣和平志慮充溢而後使國脉¶
民命廼有所恃而發政施仁散爲天下之福令賈氏¶
<pb:KR4d0464_SBCK_051-4b>¶
五世嗣守世官同濟厥羙冝其子孫報施昌熾榮顯¶
有如是者銘曰¶
　賈氏五世　箕裘相承　蛇化蛟騰¶
　不變其形　大安季年　萬室南遷¶
　天道在北　公知其然　&KR0018;鼎比上¶
　割烹擊鮮　旣現¶
睿莊　奉承周旋　乃眷乃頋¶
忠力于宣　神龍&KR0108;渊　儷景同飜¶
尚食尚藥¶
聖躬萬安　謹&KR0346;周宻　&KR0132;艾敦厖¶
　出入卧内　將事不遑　燕喜龍樓¶
饗獻朝堂　鼎鐺刀七　威儀鏘鏘¶
<pb:KR4d0464_SBCK_051-5a>¶
　養德養體　其道有光　一飯之勤¶
　其報彰彰　况乎¶
　萬乗　福賜可量　寵數優渥¶
　垂&KR0073;後昆　&KR0002;&KR0002;纍纍　爛其盈門¶
　有來遐祉　大集公身　八秩之壽¶
　五福之尊　一&KR0015;而逝　長逰帝閽¶
　迨夫嗣子　忠勇絶倫　秀而不實¶
　大用遂屯　于嗟麟趾　廼見振振¶
　於穆孝孫　有儀有藝　功歸衆人¶
　過則稱已　犯而不校　是又人所難尔¶
　調和鼎味　有相業履　其在内&KR0135;¶
　彤管有煒¶
<pb:KR4d0464_SBCK_051-5b>¶
帝曰懋哉　德容嶷嶷　朕自邸潜¶
　深知所以　継續而行　丗濟斯羙¶
崇徳尚功　有例有体　曰祖曰禰¶
&KR0002;孫&KR0002;子　謚以顯號　公侯有偉¶
表之豐碑　漆園故里　臣拜稽首¶
　愼終如始　臣力方剛　圗報無巳¶
　　大元故大各路宣差李公神道碑銘并序¶
大元以神武戡定區夏長䇿逺馭控制撫御之方甚¶
悉故治無小大例建官臨護猶古監郡然而權威眎¶
前代爲有加維魏府盤城千里(爲/户)幾十萬其&KR0109;帶之¶
雄節鎮之重自昔號建國至署監緫者必勛閥丗胄¶
練逹時體通習漢事忠貞而有材望者膺選在梪撥¶
<pb:KR4d0464_SBCK_051-6a>¶
甫夷之後官府草剏之&KR0004;布宣　皇&KR0149;統攝羣属具¶
民瞻而勝保&KR0117;之任者鈐部李公其人也公諱益立¶
山其先係沙陁貴種唐亡子孫散落陜隴間遠祖曰¶
仲者與其伯避地遁五䑓山谷復以丗故徙酒泉郡¶
之沙州遂為湖西人顕祖府君㦄夏囯中省官兼判¶
樞宻院事皇考府君用級爵受肅州鈐部其後囙以¶
官称為號䘮乱譜亡遂逸名諱公昆弟四人独公少¶
&KR0018;氣莭通儒釋洞曉音律以&KR0315;儤直宫省積劳調沙¶
州鈐部建¶
國朝運開乾維時公兄由肅州長奉使扵我¶
太祖聖武皇帝異其材辯因與舘接使察罕深相結¶
納情好既宻約輸欸内附天兵啚肅以射書事斍遇¶
<pb:KR4d0464_SBCK_051-6b>¶
害及丙戌冬師次燉煌公審天命之攸帰憤兄忠之¶
不果遂拔部曲詣軍門迎降¶
太祖以公首効忠赤特加褒命隷國王木荅里帳下¶
&KR0025;征&KR0423;落每&KR0062;愾王所敵故&KR0001;向克捷有功丁亥夏¶
師还乗破竹势命圉將忽都帖木兒偕公招諭沙州¶
守臣率衆偽降伏彂撃走之忽都馬踣追兵垂及公¶
下所乗授之得逸去乃麾左右&KR0647;&KR0062;却敵而还¶
王壮其勇召使前僗焉曰當危急際委巳以濟人汝¶
命固不靳邪對曰彼國之勲舊倘堕姦計有辱君命¶
以新附顕&KR0013;驅䇿效莭死事廼&KR0001;甘心¶
太祖聞而嘉之仍諭曰卿勉宣忠力㑹當以好爵縻¶
汝明年戊子春&KR0025;攻沙破之　帝怒不時下欲屠其¶
<pb:KR4d0464_SBCK_051-7a>¶
城泣請曰彼逆命者渠魁一二人民何與焉&KR0002;悉阬¶
之恐堅未降者心且臣賤属咸　在願賜全宥¶
帝録其功忠許焉闔城賴以生既而命貳業陌赤行¶
其部断事官公不鄙夷其俗故裁遣終日無倦色人¶
服其詳明焉庚寅秋有詔檄諸部精兵忠朂之士西¶
征阿思部署公選鋒率轉閗而前斬艾不勝計進圍¶
城聚踰月不即克一夕公伺守陴者怠帥猛士潜登¶
其墉殺十餘卒即大呼曰城巳䧟矣諸軍進随阿思¶
乃潰䇿功居苐一擢千夫長自是勲名焜耀¶
朝廷有意大用矣&KR0010;甲辰詔選勛&KR0014;佐行䑓扵燕上¶
以公克諧往焉時莭制&KR0001;及二十餘道機務填委日¶
復一日公輔相聴断動合事宜政多便扵時者辛亥¶
<pb:KR4d0464_SBCK_051-7b>¶
春　朝廷稔公綜練國事復有顓面西土之&KR0009;以年¶
髙辝不拜¶
憲宗皇帝奨其舊臣䖏内地便之命錫金虎符充大¶
名路都達魯芲赤復賚白金御驃以宠其行魏自兵¶
後官府甫建群豪諸司錯迭長雄不相下致政令不¶
行事多齟齬公知其然無鉅細一以重典&KR0025;事&KR0004;則¶
遻然既乃弭耳聴約束惟謹大綱既振扵是舉㢘&KR0014;¶
拉奸&KR0064;扶良善恵&KR1986;寡凢政之不便民所欲而未得¶
者率立行而更張之至扵外而营幕連野内則使者¶
旁午咸畏公方剛莫敢侵分少有牟扵民一日釋菜¶
廟學頋禮殿䵝圯公喟然嘆曰澤宫風化&KR0001;繫今若¶
爾何以興善心扵民乎即完治一新其亭傳長府皆¶
<pb:KR4d0464_SBCK_051-8a>¶
以次修舉衡漳歳霖潦泛溢爲民害甚侈公請於朝¶
跨河揵堤仍植槐㧕萬本苞固峻址捍禦崩嚙且充¶
歳時材爨之用迄今公私頼焉相有劇賊張黨結百¶
餘輩在所爲梗官不能鈐潜入境行刼公廉知窮其¶
根株窟穴撓捕無遺自是相魏之郊民安田里暮夜¶
絶桴鳴之警矣巳未春今¶
皇帝南伐駐驆濮&KR0080;起公從征旣而知公恙命尚毉診¶
視眷顧殊渥其年秋七月竟以疾薨於位春秋六十¶
有九公資嚴明不妄言&KR0015;清峭有機警以忠順上結¶
主知致出叅大政名聲極于時利澤施於世平居循¶
循爲善&KR0002;不足惟恐一物之傷及束濕吏曹紏繩姦¶
謬不&KR0093;髮少貸虎符麟節長魏師者九年號令明肅¶
<pb:KR4d0464_SBCK_051-8b>¶
豪右屏息四境樂業隣藩悚其威望&KR0004;公行春近郊¶
見盛挾菓芳者公責之曰此天地秀實以養人多折¶
何爲乃扑教而去自是方苞體之物莫敢有&KR0064;殄者¶
其始焉以重典立威終之以惠愛及物&KR0011;如此至元¶
戊寅&KR0089;公於大名縣臺頭里之新仟從卜食也夫人¶
田氏白氏祔焉三子長曰愛魯襲公丗爵至元四年¶
遷金齒等國安撫使㝷陞授雲南道宣慰使兼都元¶
帥今進拜中奉大夫叅知政事行雲南等路中書省¶
次羅合終大名路行軍萬户次小鈐部代兄民職孫¶
三人長教化孝友英發樂問學有藴藉至臨政精覈¶
矯矯有祖風今階正議大夫佩金虎符充大名路緫¶
&KR0249;府逹魯花赤兼新附軍萬户曰帖木兒敦武校尉¶
<pb:KR4d0464_SBCK_051-9a>¶
固鎮鐡官提舉曰萬奴簉中朝侍從官甞聞活千人¶
者後乃有封公沙州之請何啻千人哉今子孫䋲䋲¶
承世爵而継禄次豈非隂積致然耶旣㐮事之三年¶
嗣侯教化百拜以墓碑來請曰我祖&KR0162;舘巳來將二¶
紀于兹曽是表峙神道無顯刻以昭裔昧朝夕惴惴¶
有不遑息者幸憲使惠顧以畢厥志庶圗報遹追之¶
心有以招告存殁大&KR0023;慰焉某謝不敏禱愈懇以教¶
孝求忠之義固不得辝謹按所具善狀叙而銘之其¶
辭曰¶
　乾龍&KR0108;飛天北方　潜蛟乗時亦雲驤¶
　李公材武&KR0022;之良　拔身嚮明佐興王¶
　西傾崑崙掃河湟　有來群后何瀼瀼¶
<pb:KR4d0464_SBCK_051-9b>¶
　公從鈐校叅戎行　卒能建功出非常¶
　天威西収陳堂堂　凱&KR0084;歸來百戰&KR0163;¶
　龍泉精英百錬剛　試之剸繁尤&KR0098;當¶
　行臺駐燕緫皇綱　上計委積如陵岡¶
　歛伏雄毅歸賛襄　於惟致君變時康¶
　我聽我理多捄匡　一日問望馳四方¶
　醻功便老國有章　付之方岳又汝長¶
　魏昔建國千里疆　德星出&KR0295;光煌煌¶
　憬彼羣属勢軒昂　正名定分我所遑¶
　拊摩瘡罷抑豪強　百廢具舉用乃張¶
　&KR0002;傳有亭積有倉　里不桴警孰&KR0060;攘¶
　大賁禮殿開兩庠　春風絃&KR0084;齊魯郷¶
<pb:KR4d0464_SBCK_051-10a>¶
漬民于渊吾憫傷　躬督萬民揵隄防¶
　濁流不揚耕且桑　功餘保障歳屢穰¶
　始焉立威肅秋霜　終以惠鮮熈春陽¶
　民祝公壽福此&KR0022;　曾不少留我涕滂¶
　公雖遽徃有不亡　隂積陽報理乃彰¶
　子孫嗣封奕葉昌　髙牙大纛冝彯揚¶
　河流洋洋沙麓蒼　是爲元臣衣冠蔵¶
　惟德在民乆愈光　嗚呼此碑古甘棠¶
　　大元國故衛輝路監郡塔必公神道碑銘并序¶
皇元天縱神武戡定區夏禁網雖闊鈐制有方曰州¶
府曰司縣廼建官&KR0101;治於上路則復設緫&KR0101;一人其¶
位望之隆控壓之重&KR0002;古方伯刺史在諸王分地許¶
<pb:KR4d0464_SBCK_051-10b>¶
持選掄委之顓任之乆比同封建嗣承丗爵校常調¶
爲重&KR0002;天寵襲漢貂榮分虎節卓尓良碩之才&KR0098;濟¶
承宣之羙其生也愛方召父其殁也思逺桐郷者繄¶
我衛輝路都監郡塔必公其人也公諱塔必迷失系¶
出瀚海大族王父府君諱押脫玉倫&KR0004;¶
太祖聖武皇帝龍飛朔漠合一諸部公扈翊開拓屢¶
樹勲伐授阿不罕部工匠緫管仍佩金符顯考府君¶
諱玉魯忽倫爲人膽勇善&KR0016;射早以丗胄爲内侍官¶
歳壬午¶
帝西征有獸扶拔潜嚙御驃■上怒合圍大蒐公蹙¶
獸至¶
帝前射而殪之■上喜甚錫百馬以旌異自是歴事¶
<pb:KR4d0464_SBCK_051-11a>¶
莊聖太后¶
憲宗皇帝以先朝勲舊爲御前緫執法毎大犒饗衣¶
盛服乗名馬麾纓杖肅官儀周行雲幕殊顯赫也¶
府君生四子公即冡嗣也公姿白晢羙髯而氣幹魁¶
偉膂力絶人長襲父秩出入禁闧親宻無間巳而有¶
言貴近納賂致殷者　上命捜索帳橐獨公衣&KR0013;外¶
廪粟數斛而巳由是廉慎爲上所知已未秋¶
憲輴西陟棄群臣而北明年庚申¶
世祖皇帝北還公倉皇東播迎謁中途上素聞其¶
賢爲頋恤之及　登極俾就宿衛至元三禩¶
詔以衛封　皇姪玉隆荅失爲采邑陞州而路遂輟¶
公來&KR0101;治旣下車以衛壤&KR0310;狹路郊衝㑹使軺營帳¶
<pb:KR4d0464_SBCK_051-11b>¶
騷屑無時不力爲撫養遺&KR0058;保障一切恐靡然無復¶
綱紀僨瘠豚上如淇控北徼無所附麗公請於朝來¶
隷分辨主宰汔民勞爲多由是衛以三州五縣列河¶
朔劇鎮明年　諸王秃忽魯南征道出淇右供頓儲¶
偫至駭民聽公逺迓啓其故下教申嚴衆歛迹而過¶
輝營帳千屯分牧共西夏則避炎潞頂冬則迎燠山¶
陽踐食村落輘轢州縣有不勝其撓者蓋十年于兹¶
公落其機牙來就約束輝民殖園竹仰供賦稅&KR0101;司¶
掩之入官少有犯民即破産抵　養民之道公¶
上奏力陳利害竟還民産劉　數夥徴甚¶
急雖破産莫克償公憫其　數不¶
&KR0220;爲申理之得免釋　惠孔¶
<pb:KR4d0464_SBCK_051-12a>¶
子廟兵後廢撤不復者五十載公首議修建解二驂¶
馬輟俸稍兩月以佐費旣迄工壯麗甲諸郡釋菜告¶
朔文物煌煌其蹶厥民&KR0212;思樂泮水貽謀後來有深¶
意存焉者六年入奏膚功上喜甚以¶
憲宗嬪賜之金玉鞶帶上駟雪鶻副焉七年河朔大¶
蝗衛獨不爲災識者謂德政所致其秋料民爲兵甲¶
衣需紬製之市闕民不易得公命以繒代¶
敕使以乏軍興不可曰脫有悞我則任之民頼省便¶
八年夏四月入覲得疾　上命皇姪阿速䚟同尚醫¶
來視以六月十有三日薨於上都寓舘得年三十有¶
九訃聞　上嗟惜者乆之遣使護䘮南歸&KR0089;汲縣西¶
郭清水之曲公姿剛毅嚴明事上忠奉毋孝平居寡¶
<pb:KR4d0464_SBCK_051-12b>¶
言&KR0015;凛不可犯及與僚吏共事有量知體通議論樂¶
從善無一毫自用之私要以愛養民力成就王事爲¶
亟知緫尹陳公祐之賢敬讓&KR0172;洽與其施設至事閧¶
興除人莫措手者即任其責不自頋惜晨起坐堂上¶
吏抱成牘鳬進公詢尹云何曰得即署及朝士貴種¶
譯語䦨翻辯論請索関不可支者不動聲色徐以數¶
語應之即聽决而去退食鈴閣下侍立不三數人門¶
庭肅然杜絶&KR0059;謁當時政令修舉豪強歛迹賦役均¶
簡俗興禮譲河淇間民物雍熈風化大行皆由公處¶
之以公廉揵之以勤強鎮之以安静有以致也時移¶
事昜人亡政存三十年間人物有&KR0261;然之嘆論者謂¶
仁者當得其壽積善常與其報公位不滿徳夀未遐¶
<pb:KR4d0464_SBCK_051-13a>¶
齡天之報施果何如哉予曰不然賢者必有其後一¶
世之短百丗之長存焉天道可必至子孫而後定者¶
審矣夫人月匊氏姿淑婉亦瀚海名家後公十七年¶
卒祔安玄堂子一人即今嗣侯塔失帖木兒女四人¶
長夭次適輝長玉失乃次適汲尹也先不花次適工¶
匠府經歴小云失不花孫二人曰不顔帖木兒曰脫¶
忽帖木兒女孫一曰不顔的斤&KR0004;公薨嗣侯甫三歳¶
後二載太夫人挈之謁　皇姪阿速歹令舉頭視日¶
曰嘉肖其父仍撫背謂曰汝蚤成立當継先業旣冠¶
從叔父懷逺覲¶
丗祖皇帝詔侍湯液扈東征有勞績至元二十五年¶
命襲爵官懷逺大將軍材識明敏臨事善裁决止酒¶
<pb:KR4d0464_SBCK_051-13b>¶
十年讀書無倦秉志挺特有過人者祗遹先志儷蹤¶
時彦蔚然以賢師帥称佳聲載路逹於¶
天朝&KR0041;賜府第一區賢王亦以錦衣玉帶白金爲賚¶
大德改號歳冬十一月以書幣走京師請於某曰&KR0012;¶
子無所肖似尚頼先人遺澤猥嗣爵位朝夕惴惴以¶
圗報爲亟惟是揄&KR0045;先羙昭示永乆庶幾少有慰焉¶
敢百拜以銘章爲請追惟先郡公交㝡乆知行巳爲¶
詳義有不得辭者謹按善狀系而銘之銘曰¶
　金天瀚海包元精　斗極通貫氣上蒸¶
　地靈人傑古所稱　篤生丗賢爲國楨¶
爰有¶
真人&KR0120;朔庭　風雲儷景争騫騰¶
<pb:KR4d0464_SBCK_051-14a>¶
　維公家丗開五城　執掌天憲昭儀形¶
　帝前盛服麾仗纓　雲幕萬士羅天星¶
　肅焉約束一氣凝　日華光動劒佩鏗¶
　渥洼神駿天池&KR0583;　維藩采邑啓衛埛¶
　其徃視師汝則能　衛維小&KR0022;勢&KR0012;撑¶
　民屎事劇力莫勝　興滯&KR0024;罅湏力行¶
　繭絲保障事匪輕　今則致理宜合并¶
　與善知體政大經　兹焉吾分非自京¶
　坐鎮政有公而清　&KR0064;強歛跡民敉寕¶
　學校修舉禮讓興　吏畏民愛化大弘¶
　紫庭入秦報政成　賜金増秩循固應¶
　嬪以天御何寵筞　蝗不爲災嵗屢登¶
<pb:KR4d0464_SBCK_051-14b>¶
民沐膏澤如幪帡　願公福壽川方増¶
　一夕星殞瞠有聲　素旂南下風&KR0115;&KR0115;¶
　民失怗恃疇&KR0140;矜　昔&KR0084;且舞今涕零¶
臧孫有後事可徴　嗣侯善述德日馨¶
豐碑墮淚勒我銘　大書丗篤忠與貞¶
懷我風愛爲丗程　&KR0027;麟漠漠秋煙生¶
衞人户祝公之靈　桐郷丗祀何千齡¶
　　大元中奉大夫叅知政事稷山姚氏先德碑銘¶
至元改號之五載秋七月憲臺肇建于以配肅天德¶
用昭太微執法之象■詔平章政事塔察公爲御史¶
大夫其裏行十有二人就舉所知以充貟數某亦忝¶
簉力列始識姚矦君祥於肅政堂爲人蠭閎有膽氣¶
<pb:KR4d0464_SBCK_051-15a>¶
勇於必爲以功名自憙尋膺才選由本臺架閣授監¶
察御史朱衣白簡意躍如也時■朝廷方勵精圗治¶
思聞讜議振折骫骳倔彊之氣君祥一旦責與志合¶
義激于&KR0168;殆以與事閧者甞與柄臣庭辨得失摧姦¶
發伏見於聲色不少假借彼情露氣禠落其機牙¶
上爲動容嘉其峭直因目之爲巴兒思國語謂其不¶
畏強禦威猛猶虎然且喻之曰爾後有違¶
太祖聖訓及干朕之紀綱者許令直逹罄所願言由¶
是臺閣生風士論有埋輪都亭膽落金吾之目故四¶
仕風憲入長秋官再尹大府皆著能聲遂進拜中奉¶
大夫叅知政事因不自遑暇曰愚忠朴直効用何有¶
致茲貴顯追念先考讀書遯丗不一見於用潜德融¶
<pb:KR4d0464_SBCK_051-15b>¶
光流慶後人欲報之德昊蒼罔極有求銘太史光賁¶
泉穸霜露之感庶幾少慰遂以銘章來請自惟君與¶
不肖早以義交友愛之情寔深孔懷况乆要不忘其¶
敢以不敏辝謹按東雍之姚系出唐宰相文貞公遐¶
裔逺祖伯禄甞任絳州&KR0026;察判官卒&KR0089;属縣稷山之¶
南陽里子孫因占藉爲邑人今姚其氏者尚餘七十¶
家雖莫克昭穆要之同出一&KR0221;風聲氣習猶可識也¶
君祥大父以祖竁艱於溝合别起新仟於嘉禾之北¶
原父韓某生十有八值金季搶攘家業蕩盡孑然以¶
孤童子流寓代之鴈門鄉貢進士趙公愛其姿性温¶
克舘之為門倩其先素以方技行府君㓜傳家學或¶
勸售其術以資生事曰利者人所共趍其如不可何¶
<pb:KR4d0464_SBCK_051-16a>¶
毉重事人命死生繫焉今以餬口計措不精之術於¶
其間寕寒莩死義之所不敢爲也聞者爲歎息遂安¶
貧處分以闡庠爲業終身不昜非道一介不取與於¶
人單瓢屢空進修之志不少輟由是逺迩矜式以師¶
儒推重之及二子稍長甞庭訓曰聖賢千言萬語牖¶
人於善以要領而論不過忠孝兩端而巳汝䓁其勉¶
旃異時立身成人恐不外是壽五十有八以疾終于¶
代遺嘱天福䓁起宗顯親歸&KR0089;先壟爲切配趙氏治¶
家清嚴教子孫有法君祥&KR0004;拜御史戒之曰古稱公¶
尔忘&KR0059;汝旣委質而臣當罄殫一心黽勉所事勿以¶
未亾人爲䘏俾吾追蹤陵母死之日猶生之年也君¶
祥亦請於憲府&KR0101;察責當言路有犯無隠儻因事&KR0023;¶
<pb:KR4d0464_SBCK_051-16b>¶
譴乞不親累或以奏聞■上爲稱之曰巴兒思母子¶
雖生兹丗其義烈之言當於古人中求之命侍臣董¶
文忠傳■㫖翰林院特書其事光昭簡&KR0125;由是夫人¶
賢淑聞於時元貞元年十有二月晦考終牖下享年¶
八十有七生二子長曰天福即中奉君次曰天禄終¶
和衆縣簿男孫四人女孫二君祥之子曰祖舜終秘¶
書&KR0101;著作郎曰和尚未名女二俱適華族天禄之子¶
燕山馿速不歹先是君祥緫尹平陽絳即属郡封樹¶
墳劵凢儀制之得爲者略皆備具及母夫人之䘮方¶
尹真定即棄官奔赴爰奉二親祔之玄瘞旣償先志¶
&KR0244;展孝思維姚氏自文貞公巳來歴唐訖今餘五百¶
歳彯纓&KR0002;綬代不乏人逮鴈門府君遭罹丗故家業¶
<pb:KR4d0464_SBCK_051-17a>¶
中㐮復能積德絫行躬不受祉遺之子孫中奉君承¶
丗德之清源浚之以蠲㓗而端其本采群言之枝葉¶
滋之以茂實而循其能冝乎起身韋布致位卿相爲¶
連爲率勵薄俗而振清標也是冝銘銘曰¶
　岷山導江　彂源濫觴　豫樟蔽空¶
　起於毫&KR0621;　士貴尚志　再丗而昌¶
　天道於赫　孰爲&KR0252;&KR0252;　東雍之姚¶
　系開鉅唐　盛衰靡常　善焉降祥¶
　繄鴈門君　源濬流長　不饗其報¶
　後祉&KR0154;量　生丈夫子　訓以義方¶
　一朝&KR0108;飛　大我門墻　峨峨豸冠¶
　振朝之綱　摧姦彂伏　耻後趙張¶
<pb:KR4d0464_SBCK_051-17b>¶
　嬰鱗上諌　屢皂其囊　精誠耿耿¶
　洞逹¶
　帝傍　以虎喻猛　奬其忠良¶
　游刃恢恢　槃錯莫當　外臺雄峻¶
　&KR0366;擊翺翔　羣狐闖穴　一鶚撗霜¶
　風動百城　孰爲&KR0064;強　遂叅大政¶
　庸極寵章　豈曰子能　先代之光¶
　追報無及　有事顯揚　豐碑掲嶪¶
　勒銘煌煌　惟孝移忠　惟忠孝彰¶
　孝継忠傳　大渢泱泱　子孫訓之¶
　昭示不忘¶
