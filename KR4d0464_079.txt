# -*- mode: mandoku-view -*-
#+TITLE: 秋澗集
#+DATE: 2015-09-23 10:26:12
#+PROPERTY: JUAN 79


七十九¶
　　　　　　　　　　　　元　王惲　撰
　　承華事略卷第四¶
　　　崇儒¶
漢眀帝始為太子世祖拜桓榮為博士授太子經令¶止
宿宮中者五年榮嘗寢疾太子朝夕遣中傅存問¶賜以
珍饈帷帳後為少傅以太子經學畢成上疏陳¶謝太子
<pb:KR4d0464_WYG_079-1b>
報書曰莊以童蒙學道九載而訓典不明無¶所曉識夫
五經廣大聖言幽逺非至精不能與於此况¶以不才敢
承誨命昔之先師謝弟子者有矣今蒙下¶列不敢辭願
君慎疾重愛玉體¶
唐𤣥宗初為皇太子太極元年親釋奠於國學命右¶常
侍禇無量開講孝經及禮記文王世子篇太子問<md:KR4d0464_SBCK_079-1b>¶疑義
數條無量皆依古典以對㣲加規諷太子恱賜¶無量物
百段及學宫胄子賜各有差
<pb:KR4d0464_WYG_079-2a>
順宗立為皇太子喜學藝禮重師𫝊見輒先拜¶
　臣惲觀明帝之奉書報謝順宗之見師先拜¶聖上之
　立國學教胄子¶殿下之選儒士講經典皆以尊師重
　道故也然尊¶其師必崇其教夫子之教堯舜文武之
　道堯舜之¶道三綱五常是也夫子修而明之故為百
　代帝王¶之師切見方今文儒之事闗係教化曠而未
　舉者¶數事如學校未興人材無所育儒户未復士風
　絶¶於下孔殿未修帝師虚其位襲封未定祀事乏其
<pb:KR4d0464_WYG_079-2b>
　主灑掃未給祖庭為之蕪如或當行惟<md:KR4d0464_SBCK_079-2a>¶殿下留意其
　尊師重道之實光賁千古矣¶
　　　親賢¶
漢恵帝為太子招東園公綺里季夏黃公用里先生¶為
客太子侍髙帝宴四人者從年皆八十鬚眉皓白¶衣冠
甚偉上怪問之四人各以名姓前對上乃驚曰¶吾求公
數嵗公避逃我今何從吾兒逰乎四人曰¶太子仁孝恭
敬愛士天下莫不延頸願為太子用者故¶臣等來耳上
<pb:KR4d0464_WYG_079-3a>
曰煩公幸調䕶太子¶
元稹教本書云唐太宗為太子時引有道德者十八¶人
為學士(杜如晦房𤣥齡虞世南禇遂良姚思亷李𤣥道/蔡允恭薛元敬顔祖時蘇朂于志寧¶蘇世長薛)
(收李中素陸德明孔/潁達蓋聞達許敬宗)雖閒宴飲食十八人皆在¶上之失
無不言下之情無不達不四三年而名髙盛<md:KR4d0464_SBCK_079-2b>¶古斯㳺習
之致也¶
　臣惲伏觀自昔懋建元良所以屬民望植國本故¶必
　妙選老成耆德忠正賢良之士使左右前後朝¶夕納
<pb:KR4d0464_WYG_079-3b>
　誨藴崇其德而况¶聖上預付¶殿下以萬機之重哉其
　所急者莫親賢為最譬如¶作室小大之材須積以嵗
　月然後棟梁椳闑隨濟¶厥用不然顧雖一木或闕終
　不能就其室况治天¶下之廣居乎嘗聞¶聖上龍潛至
　於御極二十年間百色之人逺召明¶揚旁及草野一
　旦置諸庶位小大隨材曽不乏用¶以故昭丕天之業
　開一統之基雖<md:KR4d0464_SBCK_079-3a>¶聖神廣運亦被驅䇿者有所效耳其¶
　觀志繼行正在今日惟¶殿下留意
<pb:KR4d0464_WYG_079-4a>
　　　去邪¶
邢峙仕髙齊為四門博士以經授皇太子厨宰進食¶菜
有邪蒿者峙令去之曰此菜有不正之名非殿下¶所宜
食文宣聞而嘉之賜被褥縑纊¶
賈誼書周文王使太公望傅太子及嗜鮑魚而太公¶弗
與曰禮鮑不登俎豈有非禮而可以養太子哉¶
　臣惲按二者食物之㣲古人之養太子皆却而不¶進
　其嚴如此矧邪枉不正之人所宜近哉故司馬¶光曰
<pb:KR4d0464_WYG_079-4b>
　太子之教雖前後僕從亦必孝悌端良之士<md:KR4d0464_SBCK_079-3b>¶誠有㫖哉¶
　　　納誨¶
晉元帝立子紹為皇太子以温嶠為中庶子深見寵¶遇
與為布衣之交嶠數陳規誨甚有𢎞益又獻侍臣¶箴其
略曰無以處極利在永貞思有虞之烝烝遵周¶文之翼
翼晨昏靡違夙興晏息師傅是瞻正人在側¶屏彼佞諛
納此亮直稽古訓導懼道未融造膝詭辭¶咎將藴崇鑒
于九二天禄永終太子皆嘉納焉
<pb:KR4d0464_WYG_079-5a>
　臣惲按晉太子紹初在東宫以韓非子不足留心¶已
　從庾亮之言復納温嶠箴規至多𢎞益故能遇¶事損
　益(謂止建西/池樓觀也)不妄舉動(謂勸不親/征王敦也)宜其號兩¶晉賢明
　之主良可鑒也<md:KR4d0464_SBCK_079-4a>¶　　承華事略卷第五¶
　　　㡬諫¶
東漢光武紀曰帝毎日視朝日昃乃罷數引公卿郎¶將
講論經理夜分乃寐皇太子見帝勤勞不怠乗間¶諫曰
<pb:KR4d0464_WYG_079-5b>
陛下有禹湯之明而失黃老養性之福願頥愛¶精神優
㳺自寧帝曰我自樂此不為疲也¶
唐順宗紀曰順宗為皇太子侍宴魚藻宫德宗懽甚¶顧
太子曰今日何如太子誦詩好樂無荒以對及裴¶延齡
韋渠牟用事世皆畏其為相太子毎候顔色陳¶其不可
故二人卒不得用¶
　臣惲竊惟子事父母有承順從令而已其或政令¶之
　非便舉動之過差而内發至誠逺徵古義周旋<md:KR4d0464_SBCK_079-4b>¶規切
<pb:KR4d0464_WYG_079-6a>
　達其善而已若諫之甚則傷恩又非臣子之¶所安故
　孔子以㡬諫為言曽參以不逆為善又傳¶曰親有過
　子則降氣怡色柔聲以諫如明帝以頥¶愛勸光武順
　宗以無荒而對德宗其於父子間可謂得㡬㣲規諫
　之理矣臣特表而出之伏惟¶殿下詳覽以光子道¶
　　　從諫¶
漢賈誼保傅篇曰太子既冠成人免於保傅之嚴則¶有
記過之史徹膳之宰進善之旌誹謗之木敢諫之¶鼓瞽
<pb:KR4d0464_WYG_079-6b>
史誦詩工誦箴諫大夫進謀士傳民語習與智¶長故切
而不愧(謂習聞規誨與智俱長故諫之/雖切亦能受之而不愧恨也)化與¶心成故中
(去/聲)道若性(言教化與心俱成故所為/皆合於道如性自然也)<md:KR4d0464_SBCK_079-5a>¶晉明帝在東宫時太子起西池樓觀頗為勞費中庶¶子
温嶠上疏以為朝廷草創應宜儉以率下務農重¶兵太
子納焉及王敦舉兵内向太子將自出戰嶠執¶鞚諫曰
臣聞善戰者不怒善勝者不武如何萬乗儲¶副而以身
輕天下太子乃止
<pb:KR4d0464_WYG_079-7a>
　臣惲以太子甫冠處深宫供子職而誼之說防閑¶諷
　誦之嚴如此其備似為過論然以¶宗社儲貳言之意
　在馴致涵養預崇¶懿德異時¶重華繼照使易於從諫
　然後知古人念慮何深且¶逺哉况¶殿下春秋鼎盛當
　監國聽政之初仁孝賢明聞於<md:KR4d0464_SBCK_079-5b>¶中外欲虚已聽言斂
　天下之明以為已明取衆人¶之善以為已善誠不難
　矣¶
　　　推恩
<pb:KR4d0464_WYG_079-7b>
齊宣王坐於堂上有牽牛而過堂下者曰牛何之曰¶將
以釁鐘王曰舍之吾不忍其觳觫若無罪而就死¶地曰
然則廢釁鐘與曰何可廢也以羊易之王若隠¶其無罪
而就死地則牛羊何擇焉曰無傷也是乃仁¶術也見牛
未見羊也今恩足以及禽獸而功不至於¶百姓者為不
用恩焉老吾老以及人之老幼吾幼以¶及人之幼天下
可運於掌(言治天下其易如/物轉運于掌握)詩云刑¶于寡妻至于兄弟
以御于家邦言舉斯心加諸彼而¶已(言文王自正其適/妻至於兄弟至臨)
<pb:KR4d0464_WYG_079-8a>
(御家邦皆舉已之/心加於人而己)故推恩足以<md:KR4d0464_SBCK_079-6a>¶保四海弗推恩無以保
妻子古之人所以大過人者¶無他焉善推其所為而已
矣(大&KR0136;人者謂勝過於人無他/異能惟能推其所為¶恩恵耳)¶
梁昭明太子統孝謹天至寛和容衆聞百姓賦役勤¶苦
户口未實輒斂容色重於勞擾宫臣有老父母者¶常遣
存問嵗時加賜珍膳衣服又見後閣小兒攤戲¶屬有獄
牒攤者法士人結流庶人徒太子曰私錢自¶戲不犯公
物此科太重令刑上三嵗士一人免官或¶霖雨積雪令
<pb:KR4d0464_WYG_079-8b>
行視閭卷出襦袴以施貧凍平斷法獄¶多所全宥天下
稱其仁¶
　臣惲伏見¶聖上近年為征役煩重例减差徭山東被
　災溥加<md:KR4d0464_SBCK_079-6b>¶賑濟¶殿下日者慮繫囚淹滯也减雜罪以輕
　之念鰥寡¶困苦也發廩粟以濟之是皆¶德澤鴻龎者
　也今¶殿下朝夕聽理之事無非生民之利病時政之
　得¶失懐保恵和日深一日推是心而至於極又何獨¶
　哀庶獄之無辜見釁牛之不忍哉若廣採博聴因¶利
<pb:KR4d0464_WYG_079-9a>
　而利當更而更者寛得一分民受一分之賜矣¶昔唐
　順宗處儲位日毎進見德宗必有諫說未嘗¶懈倦故
　天下隂受其賜者二十餘年正以推此心¶加諸彼而已¶
　　<md:KR4d0464_SBCK_079-7a>¶承華事略卷第六¶
　　　尚儉¶
梁昭明太子統武帝長子出宫二十餘年不畜聲樂¶時
俗稍奢以已率物服御樸素身衣浣布膳不兼肉¶京師
榖貴令菲衣減膳改常饌為小食普通元年甘¶露降於
<pb:KR4d0464_WYG_079-9b>
慧義殿咸以為至德所感云¶
唐太宗撰帝範十二篇賜皇太子其崇儉篇大略曰¶聖
代之君存乎節儉富貴廣大守之以約茅茨不翦¶采椽
不斵舟車不飾衣服無文土階不崇太羮不和¶非憎榮
而惡味乃循薄而奉儉故風俗淳樸比屋可¶封此節儉
之德也¶
　臣惲竊惟人君以四海之廣萬民之富居處服用<md:KR4d0464_SBCK_079-7b>¶稍
　加華美未為過舉然帝堯以卑宫室稱聖君大¶禹以
<pb:KR4d0464_WYG_079-10a>
　菲飲食為令主蓋儉者德之恭也侈者惡之¶大也兼
　儉德者化民之本上儉約則下豐足上侈¶靡則俗衰
　弊此必然之理也伏見¶聖上自臨御以來稽古崇儉
　如禁酒醴造繒綈去¶塗金率以樸素為先¶殿下方監
　國守成之際宜觀志承訓以謹其始天¶下幸甚¶
　　　戒逸¶
書益稷篇曰無若丹朱傲惟慢逰是好¶
書無逸篇周公曰君子所其無逸昔殷中宗治民祗¶懼
<pb:KR4d0464_WYG_079-10b>
不敢荒寧享國七十五年髙宗亦不敢荒寧嘉靖<md:KR4d0464_SBCK_079-8a>¶殷邦
享國五十九年自是厥後王生則逸生則逸¶不知稼穡
之艱難不聞小人之勞惟耽樂之從自時¶厥後亦罔或
克夀¶
　臣惲謹按&KR0399;陶謨無教逸欲有邦兢兢業業一日¶二
　日萬㡬解者曰不可逸欲當兢業者以天下萬¶事叢
　於一身㣲而難察多而難窮一不克謹則所¶失甚大
　昔大禹克勤於邦惡㫖酒而好善言惜寸¶隂恐為善
<pb:KR4d0464_WYG_079-11a>
　日不足也&KR0399;陶尚陳戒如此後之嗣王¶春秋方盛者
　固當寅恭儆懼戒逺逸豫頥養福夀¶則邦其永孚于
　休矣¶
　　　審官¶
唐元稹教本書云貞觀以來保傅皆宰相兼領餘官<md:KR4d0464_SBCK_079-8b>¶亦
時重選馬周以官髙恨不得為司議郎此其驗也¶
文宗太和四年在庶子孫革奏青宫列局䕶翼元良¶必
用卿相子弟文學端士今以年月浸乆漸至訛替¶近年
<pb:KR4d0464_WYG_079-11b>
有流外出身者稽諸故事未嘗有流外出身者¶得厠此
官當日有司經局校書正字品秩至卑而文¶學之人競
求者蓋以無塵雜故也今五局郎資序本¶是清品若授
流外則此司官屬漸成蕪蔓請自今以¶後不得注擬流
外人勅㫖准依¶
　臣惲按唐髙宗為太子太宗作帝範以訓内有審¶官
　一篇今左庶子孫革云稽諸故事無流外出身¶充東
　宫司局者正以貞觀以來餘官重選其流不¶雜之意
<pb:KR4d0464_WYG_079-12a>
　唐之選擇至嚴至慎如此又嘗聞前金時東<md:KR4d0464_SBCK_079-9a>¶宮官寮
　遭遇纂承一切改授謂之隨龍轉其恩例¶名爵比常
　秩為特優逺觀唐制近視金法二者之¶間誠有當取
　鑒者¶
　　<md:KR4d0464_SBCK_079-9b>¶元貞守成事鑑¶
臣惲再拜昧死謹言臣伏念叨忝禄仕以來三十五¶年
比者復蒙¶先皇帝召至闕下授以翰職顧惟衰庸思有
以圖報¶萬一幸遇¶皇帝陛下嗣登寳位謹封上十有五
<pb:KR4d0464_WYG_079-12b>
事題之曰¶守成事鑑皆逐事直說不敢過為言論庶便¶
觀覽謹列於後¶
　　　敬天¶
王者為¶天眷命貴為一人富有四海然隨其所行得失
即降¶鑒而災祥之此天人感格必然之理吁可敬也伏
惟<md:KR4d0464_SBCK_079-10a>¶陛下英明仁孝繼天而王如寳符應運慶雲開瑞年¶
榖豐登内外安足可見天心眷佑深至然祀告者寅畏
意¶也政事者感格本也故臣採自昔聖賢敬天實德為
<pb:KR4d0464_WYG_079-13a>
陛下言之夫抑畏顯命恒厥德而保小民者成湯也¶嚴
恭祗懼謹身而修政事者髙宗也小心翼翼順帝¶之則
者文王也夙夜畏威日靖四方者周后也傳曰¶動人以
行不以言應天以實不以文此之謂也三代¶明君惟克
若是故得申命用休享永年之祚幸¶陛下鑒觀日新¶聖
德¶
　　　法祖¶
伏見<md:KR4d0464_SBCK_079-10b>¶國家未有如今日之大亦未有¶若世祖文武皇帝之
<pb:KR4d0464_WYG_079-13b>
聖者¶陛下新即大位規模法度首為重事然先事者後
事¶之鑒¶祖宗者子孫之法緬惟¶先皇帝臨御天下三十
五年之間洪規逺慮典章文物¶粲然備具但未纂為一
代成憲宜令有司條具綱目¶不時鑒觀遵而行之譬猶
弩之有機往省括于度則¶發無不中矣為益有三使¶祖
宗良法善政永見於方來一也臣民安夫習熟易¶於奉
行二也繼述¶先志茂隆孝治三也昔周武廣文王之聲
永清四海<md:KR4d0464_SBCK_079-11a>¶漢文遵髙祖之法化洽多方又書曰鑒于先
<pb:KR4d0464_WYG_079-14a>
王成憲¶其永無愆兹非明效歟惟¶陛下留神覽察¶
　　　愛民¶
天以至仁生萬物人君代天理物故當以仁愛為主¶國
家自¶太祖肇造區夏至於¶先皇帝混一六合功成治定
可謂至矣今¶陛下繼體守文如周成康措世於安寧漢
文景注意¶於休息中外顒望正在今日所謂子愛實恵
不出於息¶兵省刑薄斂而已兹者¶肆赦蠲徭停罷逺征
固得其要尚當究仁愛之本使<md:KR4d0464_SBCK_079-11b>¶民永受其賜夫敦化厚
<pb:KR4d0464_WYG_079-14b>
俗使民自逺於罪此乃省刑¶之本也内修文德外嚴武
備懐柔逺人至不得已而¶用此乃息兵之本也躬先儉
素撙節浮費不至厚取¶於民此乃薄斂之本也願¶陛下
擴充¶詔條日新庶政何患德澤不被聲教之不廣哉又
江¶南版籍貧下者衆去¶朝廷逺易動難安尤宜慎擇守
令撫字有方秋毫無¶犯則盜賊自然消弭所謂天下本
無事但庸人擾之¶耳十羊九牧誠可為鑒¶
　　　恤兵
<pb:KR4d0464_WYG_079-15a>
兵民<md:KR4d0464_SBCK_079-12a>¶國家大本二者互相為用自昔視之如一伏惟¶陛
下即位之初審其如是首蠲民差重恤軍役可謂¶得愛
養不偏之道矣今寛恩已被於民編實恵未霑¶於軍籍
切恐¶綸音徒深衆望兼近年民間凋弊凡有雜泛與之
分¶當小户何堪實為重併此當論者一也軍籍自至元¶
八年縁強弱不均已曽推併迄今廿餘載新強舊乏¶陡
然不同今一體應役豈不偏重其九年軍雖行合¶併十
一年簽者當時起遣已是生受此當論者二也¶彼貧難
<pb:KR4d0464_WYG_079-15b>
者未免赴愬自下而上中間齟齬比獲存恤¶至甚不易
恐徒開有力者僥倖之門終不能為貧之¶無力者之地
至於癃老病弱等户雖寛限優養譬猶疲<md:KR4d0464_SBCK_079-12b>¶乏犬馬終難
復舊留之將安所用此當論者三也¶國家用兵六十餘
年今天下已平不可忘戰但講治¶之法與時髙下者有
所濶略幸遇¶陛下曠示洪恩作新國政比之以姑息為
恵何若¶詔所司依八年例再行通閲使貧富適宜至公
均被¶則¶福禔中外豈不盛哉
<pb:KR4d0464_WYG_079-16a>
　　　守成¶
古稱繼體之君猶持盈守成&KR0313;者器之滿成者物之¶聚
既成既&KR0313;手執身䕶一或怠則墮其成一或側則¶溢其
&KR0313;可不慎哉伏惟¶陛下聰明睿知足以保臨即位之初
追崇<md:KR4d0464_SBCK_079-13a>¶祖考尊禮大臣息兵愛民慎官節用已得守成之¶
道臣所以孜孜為言者蓋以治安難恃驕怠易生故¶也
昔唐太宗問創業守成孰難魏徵對曰昔之興乗亂¶覆
昬殆天授人與既得則鮮不怠驕有國之弊常由¶此起
<pb:KR4d0464_WYG_079-16b>
守成為不易太宗以徵言為然司馬光亦曰夫¶民有千
金産者猶思先世所致必苦身謹守惟恐失¶墜况享¶祖
宗奄有四海之業將傳於無窮當如何哉伏望¶陛下以
司馬光之言為鑒唐太宗之問為法豈惟¶宗社之福實
天下幸甚若夫¶聖子神孫既明其體不可不新其用敢
略以四者為¶言纂武功平禍亂而一統者垂統之祖也
尚文德以<md:KR4d0464_SBCK_079-13b>¶柔道而為理者守成之君也仁義禮樂乃治
之具也仁¶者政之德所以固億兆易動之心義者事之
<pb:KR4d0464_WYG_079-17a>
制所以¶明政務當然之宜禮者萬事之節所以革去僭
越定¶上下之分樂者聲音之和所以蕩滌淫邪浹天人
之¶氣也此四者先王致治要道正在用之何如爾惟¶陛
下垂察¶
　　　清心¶
心為一身主萬善所從出惟澄治不為物慾蔽遷故¶得
耳目聰明志慮精一况人君是心包羅萬慮經緯¶八方
茍非澄治一或少差得失係焉昔二帝三王傳¶授治道
<pb:KR4d0464_WYG_079-17b>
以心為本然不出執中建中而已曰中者何¶無過之謂
中則天理之公過則人欲之私國之所以<md:KR4d0464_SBCK_079-14a>¶治者只在存
此心清此心耳如此則或差之慮不生¶至公之理可得
率至公之理以臨治其下孰不心服¶而化從今¶陛下英
明睿哲氣志如神事無㣲而不察物無逺而¶不照復能¶
鑒二帝三王之執中節嗜好逺功利使心鏡澄澈昭¶然
一德照臨百官雖萬㡬前陳酬酢聽斷將無逃於¶聖鑒
矣其於守成持&KR0313;何有
<pb:KR4d0464_WYG_079-18a>
　　　勤政¶
人君代天理物所當法者天也天惟乾健不息四時¶行
而嵗功成君惟體之不怠帝載熈而百揆叙故大¶禹業
業勤邦明德垂百王之法太宗孜孜為治貞觀<md:KR4d0464_SBCK_079-14b>¶有三代
之風後之君人者可不鑒哉况軍國大事日¶有萬㡬須
敷奏以時聽鑒有所今¶殿廷慶宴已有定儀視朝之禮
尚曠而未行行之正¶在今日勤政之實無踰於此¶
　　　尚儉
<pb:KR4d0464_WYG_079-18b>
夫上儉約則下豐足上侈靡則俗凋敝此必然之理¶也
故¶先皇帝崇尚儉約如重綢繒而輕紵衣去金飾而樸¶
鞍履服用婚嫁一切有制以奉行漸逺不無稍緩今¶臣
民衣著等於貴戚婚嫁聘財踰于公卿其僭越暴¶殄有
不能供給者如漢文景時海内富安風俗淳厚¶蓋示以
敦樸率先天下故也今<md:KR4d0464_SBCK_079-15a>¶陛下新即大位尚儉去奢最是
切務且天之生財必¶供一世之用今¶國家財賦至廣毎
嵗支持不易蓋事勝於財故也¶為今之計省事節用量
<pb:KR4d0464_WYG_079-19a>
入為出以過有所費為戒昔¶金世宗時有以不給為請
者世宗曰汝輩何騃殊不¶知府庫之財乃百姓之財耳
我但總而主之安敢妄費¶至今稱為君人至言可不鑒
哉¶
　　　謹令¶
臣聞號令者布德澤宣壅滯法天順民者也猶天之¶雷
霆一出而不可掩故書曰謹乃出令令出惟行弗¶惟反
唐太宗亦云發號施令當永為式須審定而不¶輕出今<md:KR4d0464_SBCK_079-15b>¶
<pb:KR4d0464_WYG_079-19b>
陛下受命維新萬務伊始吏民奉行期于至治可不¶謹
而一之如政有所必革事有所當行發自¶宸衷詢之輔
相稽¶祖訓則例明協民心則允協如是而行既謹而一
則¶威肅而民信¶君尊而國安又舊例軍國事¶省與臺院
一同奏¶聞有所未當即議從所長當時行之甚為便益
目今¶各行専達既不通知事或窒礙必須更易其於大
體¶不無少虧宜申明舊例且防壅蔽天下蒙幸¶
　　　立法
<pb:KR4d0464_WYG_079-20a>
法者輔治之具則不可一日闕歴觀自古代有成憲<md:KR4d0464_SBCK_079-16a>¶子
孫守而不失如周之三典漢之九章是也今¶國家有天
下六十餘年大小之法尚未定議内而憲¶臺¶天子執法
外而亷司州郡法吏是具司理之官而無¶所守之法猶
有醫而無藥也至平刑議斷旋旋為理¶未免有酌量凖
擬之差彼此重輕之異臣愚謂宜將¶先朝擬定律令頒
為元年新法如是則法無二門輕¶重適當吏安所守民
知避而難犯亦繼述之大事也
<pb:KR4d0464_WYG_079-20b>
　　　重臺諫¶
臣聞臺諫者天子耳目朝廷紀綱耳目聰明則事無¶壅
蔽紀綱振理則朝廷肅清惟係重如此故權不宜¶使之
輕氣不可使之沮否則聰明自蔽綱紀自緩將<md:KR4d0464_SBCK_079-16b>¶何所賴
惟職専糾彈不恱者衆乂近年以來被劾者¶欲緩已罪
反行誣告權臣因之沮抑靡所不至究其¶無實多不抵
坐致使邪氣轉甚正人結舌根本内撥¶枝葉外瘁甚失
風憲大體故古人有言鷹隼獲禽獵¶人隨䕶不然反為
<pb:KR4d0464_WYG_079-21a>
物傷可不念哉昔¶裕宗皇帝聽理東朝審其如是力為
扶持今¶陛下即位之初特為係重一切所行率由舊章
悠乆¶如是豈惟肅正朝綱¶聰明有賴執法明而尊嚴之
道備矣臣愚表而言者¶為天下賀¶
　　　選士¶
伏覩<md:KR4d0464_SBCK_079-17a>¶先皇帝在潛登極四十年間招延側陋尋訪好人
略¶無虛嵗得士之多於斯為盛以選擇難精任使乖用¶
設科取士常有定議計古今治道良法美意行之略¶遍
<pb:KR4d0464_WYG_079-21b>
獨此未及行耳比讀¶詔條節該議貢舉之法可謂得¶先
帝遺㫖矣况科舉取士歴代講究既公且當無踰¶於此
若將十一年已定程試格式舉行甚允當也但¶科場停
罷日乆欲收實效行之不可草略必先整學¶校選教官
擇生徒限以嵗月方可考試如是則能得¶實材以備¶國
家之用臣愚所以為言者選取人材最為方¶今切務不
可緩也頃年<md:KR4d0464_SBCK_079-17b>¶世宗皇帝暨裕宗皇帝所以將行而未遑
者天其意欲以遺¶陛下俾為今日守成致治之本歟
<pb:KR4d0464_WYG_079-22a>
　　　慎名爵¶
書稱官爵天秩王者不可私以予人何則礪世磨鈍¶鼓
舞一世使天下之人奔走為吾用者正賴此耳惟¶賢惟
能然後授之尚慮得之輕則視之輕視之輕則¶人不重
人不重君子恥為而小人至矣今四海一家廓¶然無事
收攬威權正在今日¶朝廷宜重而惜之不輕與人謂如
李唐季年使職或¶帶相銜初無分省實權何則既逺¶闕
廷豈容别置省府所以然者蓋亡金南渡後一時¶權宜
<pb:KR4d0464_WYG_079-22b>
不可為法其勲伐者當如漢唐封加官爵夫有<md:KR4d0464_SBCK_079-18a>¶功勞
者酬以官爵有材德者任以職位此人君御下¶之術也
未聞以輔相之職為賞功之官者宜講明典¶故别議施
行¶
　　　明賞罰¶
賞罰為國大柄惟政先定體官有定員則大柄可行¶能
責人以成效况古人為官擇人後世為人擇官職¶此之
由政本不立遂成冗濫此古今之通弊也故唐太¶宗貞
<pb:KR4d0464_WYG_079-23a>
觀元年首明致理之本任賢去冗定文武官才¶六百餘
員金世宗即位之初専以亷能責下遣官分¶察州郡以
三等大明黜陟¶(闕/)　　　　　　　(加選擢其汚濫/不職者第一等)
(並除名第二等/三等俱觧職)比聞¶詔有司减官増俸是將汰冗養能
正此意也頃年亦<md:KR4d0464_SBCK_079-18b>¶嘗定奪縁事重責大行之有所未盡
今者之舉非斷¶自¶宸衷先定體而行之恐無異於前時
臣故曰减冗員¶莫若議新制責亷能無如明黜陟内則
遵太宗以為¶法外則取金朝以為鑒若此孰不承風振
<pb:KR4d0464_WYG_079-23b>
厲庶㡬名¶實兩得漸消苟且因循之弊則貞觀三代之
風大定¶惟新之治恐不専美于前代矣¶
　　　逺慮¶
伏見¶陛下纂承以来時和嵗豐萬方晏然可謂既安且
治¶似無可慮者然自昔明主不狃安目前常存深逺¶之
慮者蓋事生於細㣲患成於所忽故易以履霜堅<md:KR4d0464_SBCK_079-19a>¶氷為
言書以不見是圖為戒又賈生有云天下大器¶置之安
處則安置之危處則危以方今論之如備¶禦邊防(廣修/馬政)
<pb:KR4d0464_WYG_079-24a>
(規貯兵儲逺/謹斥堠等)撫安新附(降德音擇官/守弭盗賊)隄防¶水旱(復常平/廣蓄積)
(謹隄/防)敦厚風俗(興學校敦孝亷重德/義抑㳺惰禁奢僭)肅¶清官吏(表亷能/絶請謁)
(禁吏商/抑貪鄙)可逺謀而深慮者豈皆無之¶惟在究其所未然
而圖其所當置則致治保邦為不¶難矣何近憂切患之
有哉故傳曰逺乃猷又曰君子¶思患而預防之皆聖人
以逺為慮也幸¶陛下鑒觀毋以¶目前之安為安惕然以
乆逺治安為慮恐¶先皇帝付託遺意正在於是臣又聞
愚者千慮必有¶一得狂夫之言聖人擇焉臣所進言固
<pb:KR4d0464_WYG_079-24b>
迂濶淺近儻<md:KR4d0464_SBCK_079-19b>¶一有可採自隗而始則忠言讜論訑訑日
至矣惟¶陛下省察臣不勝俯伏待罪恐懼之至臣惲昧
死再¶拜謹言¶
　
　
　
　
　秋澗集卷七十九¶
<md:KR4d0464_SBCK_080-1a>¶
<pb:KR4d0464_WYG_080-1a>
欽定四庫全書
　秋澗集卷八十¶
　　　　　　　　　　　　　元　王惲　撰
　　中堂事記序¶
余自稚嵗讀書頗有志於世甫及壮年彈冠應¶聘適際
夫¶風雲慶㑹千載一遇之時荷槖載筆從事其間以至¶
宻邇論思醻酢吏務霑香紅藥之階接武¶雲龍之地若
有所遇而大有所為也不圖爾後蹭蹬¶於仕途者廿餘
<pb:KR4d0464_WYG_080-1b>
年回視向之雁行而請署者川泳雲¶飛觸目皆是比量
薄分蓋有無非命者况今日就衰¶謝百念灰冷有求田
問舍躬耕種樹而已然覺吾胸¶中耿耿者尚在及閱故
書復得當時直¶省日録觀其與諸賢<md:KR4d0464_SBCK_080-1b>¶聚精㑹神於一堂
之上所以開太平之基播無疆之¶休者班班可見因略
為修飾題之曰¶中堂事記庶㡬閱是編者知予生長明
時雖無寸¶補亦常饜¶飫邦家之光為閭里之榮也藏之
篋笥固不敢以千金¶享之異時有索野史求史臣中舍
<pb:KR4d0464_WYG_080-2a>
之所遺逸者不無¶一得于斯焉旹至元二十四年丁亥
嵗秋九月七日前¶翰林修撰同知制誥兼國史院編修
官左司都事¶王惲序<md:KR4d0464_SBCK_080-2a>¶　　中堂事記上¶
庚申年春三月十七日¶世祖皇帝即位於開平府建號
為中統元年秋七月¶十三日立行中書省於燕京劄付
各道宣撫司取儒¶士吏員通錢榖者各一人仍令所在
津遣乗驛赴省¶惲亦忝預其選是年冬十月至燕以三
<pb:KR4d0464_WYG_080-2b>
書投獻¶相府大率陳為學行已逢辰致用之意頗蒙慰
奨令¶隨省通知計籍使綜練衆務日熟聞見焉¶
行中書省官四員¶
丞相瑪穆特嚴厲凛然不可犯(初與趙相行六部於燕/至是就用為行省長官)¶
平章政事王文統字以道大定府人前經義進士¶
平章政事趙璧字寳臣西京懐仁縣人(資𢎞偉能任大事/以氣量䧺天下)<md:KR4d0464_SBCK_080-2b>¶叅知政事張易字仲一太原交城人(資剛明尚氣臨政/善斷待士以誠忤)
(之不復/與合)
<pb:KR4d0464_WYG_080-3a>
左右司郎官八¶員
郎中¶
賈居貞字仲明真定獲鹿人(金尚書右丞益謙之孫資聪/敏有左氏學通諸國譯語)¶
郭榮祖字榮叔燕人部令史出身(廣詳雅能酬應事變自/大興府參謀為今職)¶
晉汝賢字才卿燕人班秪令史出身(資隂克/有幹局)¶
員外郎¶
王德容字仲寛河間將陵人部令史出身¶
張桐字子華燕人班秪令史出身
<pb:KR4d0464_WYG_080-3b>
邢敏字公達京兆人部令史出身¶
都事¶
劉郁字文李渾源人<md:KR4d0464_SBCK_080-3a>¶王德輔字良臣陳州商水人經童出身¶
提控令史¶
李惟寅字舜臣西京人前進士¶
楊文卿¶
珠嘉謙字和之遼東人
<pb:KR4d0464_WYG_080-4a>
楊恕字誠之¶
左房省掾¶
馬璘字文玉燕新城人後叅知揚州行省事¶
樂思齊字齊賢燕人¶
王文蔚字仲玉東平人終濟南經歴官¶
劉傑字漢卿益都人¶
王守正字賢之新城人<md:KR4d0464_SBCK_080-3b>¶宋筠字庭秀大名人
<pb:KR4d0464_WYG_080-4b>
楊顒字伯榮鎮之無極人今為京兆屯田總管¶
楊湜字彦清鎮之藁城人¶
楊珍字國寳鎮之中山人¶
蔡玠字廷玉相州人¶
馮處厚髙唐人¶
髙明字柔克汴梁人¶
陳鼎字取新真定人¶
閻沂字巨川行唐人
<pb:KR4d0464_WYG_080-5a>
李壑字裕卿相人¶
右房省掾¶
袁裕字仲寛孟州孟津人終順德總尹<md:KR4d0464_SBCK_080-4a>¶李鼎字器之相人¶
劉作字述之柘城人¶
吳璧字國器邯郸人¶
張安仁字夀之¶
宋璋字寳國柘城人
<pb:KR4d0464_WYG_080-5b>
梁德佐字輔之燕人¶
張適字濟之平灤人¶
劉濟字巨川¶
周鼎字器之燕人¶
張楫字巨川覃懐人¶
架閣庫官二人¶
邊(闕/)字正卿德興人經童出身<md:KR4d0464_SBCK_080-4b>¶王和卿太原人
<pb:KR4d0464_WYG_080-6a>
典吏六人
劉謙字伯益　　　　　盧慎字順之洺州人¶
候康濟字仲澤真定人　趙文輝字克明燕人
王顯卿熊岳人(黄華/姪孫)¶　　　張瓉燕人¶
斷事官
阿固岱¶　　　　　　　麥肖
竒塔特巴克實¶　　　　唐古岱
老塔齊爾(其子雅濟克今/復為斷事官)¶　伊納克
<pb:KR4d0464_WYG_080-6b>
鄂嚕齊¶　　　　　　　呼圖克奉御¶
奏事官¶
楊仁風字文卿潞州人今為真定等路宣慰使¶
客省使一人<md:KR4d0464_SBCK_080-5a>¶班定直字舜卿山隂人¶
奉使三人¶
孟甲字文伯太原介休人嘗奉使大理有光逺功¶
武茂字茂卿平定人終鄧州統軍
<pb:KR4d0464_WYG_080-7a>
劉芳字世傑中山人¶
知省印一人¶
許揖字公度太原忻州人¶
通譯使四人¶
阿里和之西域人　　　　道努逹克
王哈喇¶　　　　　　　王炳字煥卿太原人¶
宣使六人¶
李顯祖字顯卿相人<md:KR4d0464_SBCK_080-5b>¶
<pb:KR4d0464_WYG_080-7b>
富察禧字仲康終涿州尹¶
王好禮字立夫真定人¶
楊特穆爾¶
寗澣字清甫平陽洪洞人¶
𤓰爾佳巴蘇呼今為真定等路宣慰撫副使¶
回回譯史一人¶
敏珠爾丹所譯簿籍搗治方厚尺紙為葉以木筆挑¶書
　普速蠻字該寫衆事紙四隅用縷穿繫讀則脫¶而下
<pb:KR4d0464_WYG_080-8a>
　之今為平章政事¶
書填勘合令史三人¶
馮崧字夀卿今為湖南北道按察副使¶
馬紹字子卿<md:KR4d0464_SBCK_080-6a>¶李從周字文則東平人仕至東朝斷事官¶
掌故二人¶
馮渭字清甫真定人亡金松菴之子省令史出身¶
完顔良輔亡金省知除房令史
<pb:KR4d0464_WYG_080-8b>
詳定官三人¶
楊威字震亨太原太谷縣人(治春/秋義)¶
張永鍚字孝純太原人¶
周止字定夫濵州人資強發有口多記前人利害事¶條
　因言事見稱在當時有足觀者都堂懸其卷於¶幕中
　用勸来者自是㳺道頗廣嘗權右司都事¶
講集太常禮樂官三人¶
許靖字唐臣安平人以三䇿終場試太常檢討<md:KR4d0464_SBCK_080-6b>¶
<pb:KR4d0464_WYG_080-9a>
郭伯達黨仲和皆東平人同講究勾當編類一切儀¶禮
　及祀典合祭諸神等事¶
肄習供衛事官一人¶
樊興嗣字作堅燕人(時令彩畫鑾駕一切儀仗服色等/物及教習隨取到控鶴等人授供)
　(衛大/使)¶
省理問官三人¶
蔚祚字天禄(闕/)　人律科出身¶
邊(闕/)字邦傑(闕/)　人律科出身
<pb:KR4d0464_WYG_080-9b>
張雲鵬字鵬飛燕人今任浙西憲副¶
掌記一人¶
魏初字太初順聖人(魏學/繼為)　(姪孫思亷之子初掌書記/闗防令史令編類一切户)
　(口差稅宣課地¶略堡塞等事宣課自領/省立額㡬何迄今増益㡬何餘皆類此)¶
檢法兼縁堂一人<md:KR4d0464_SBCK_080-7a>¶沈侃字和卿大名人法律出身終陵州同知¶
堂厨局長一人¶
張抄兒赤
<pb:KR4d0464_WYG_080-10a>
省醫二人¶
元鐸字振之獲吕人¶
楊庸字君卿燕人¶
鑄印局官三人¶
劉淵字仲廣濟南人(劉状/元子)¶
劉驥字思齊通州人(前進士劉/晉德新子)¶
王利用字國賔大都人¶
交鈔提舉司官三人
<pb:KR4d0464_WYG_080-10b>
張介字介甫燕京人部令史出身<md:KR4d0464_SBCK_080-7b>¶梁(闕/)字秀實燕人¶
王煥字紹明¶
元寳總庫官¶
李元字唐卿河南緱氏人前進士第(王鶚/榜)¶
𣙜貨司官二人¶
郭儀字宜之真定人部令史出身¶
王諤字諤臣燕人
<pb:KR4d0464_WYG_080-11a>
萬億庫官一人¶
魏祥卿(學士/姪)¶
交鈔庫官¶二人
髙澤字濟夫平陽人¶
路(闕/)字子敬潞州人<md:KR4d0464_SBCK_080-8a>¶應辦供頓官四人¶
郭汝梅燕人終南京總管¶
重陽二哥
<pb:KR4d0464_WYG_080-11b>
斜飛西域人¶
李瑞字天祥潞州人吏員終襄垣縣尹¶
到省聽任人員¶
康天英字國才相人¶
胡祇遹字紹聞武安人終山東按察使¶
李謙字受益今翰林侍讀學士¶
劉宣字伯宣太原忻州人¶
韓㻸字寳之平陽人
<pb:KR4d0464_WYG_080-12a>
馬天驥字彦良磁州人<md:KR4d0464_SBCK_080-8b>¶陳祥字君祥大名人¶
張煥字彦明濟南¶人¶
張遹祖字仲賢順天人¶
白俞字舜俞¶
吳讓字謙甫¶
時官至省者士人首以有無生理通曉吏事為問及¶取
要所業文字蓋審夫資身之術或能否從事及手¶筆何
<pb:KR4d0464_WYG_080-12b>
如耳又擬以士人充省掾吏員補兩部令史東¶平士夫
李謙聞之不欲吏辭去¶
劉仲祥東平人(亦係到省/聽任人員)
時堂議擬令諸掾巾裹一衣皂服仍佩書袋於上或¶曰
書袋廢已乆驟用恐駭觀聽若巾裹服止皂褐二<md:KR4d0464_SBCK_080-9a>¶色儘
表於衆遂行焉¶
是月剏建葫蘆套省倉落成號曰千斯時大都漕司¶勸
農等倉嵗供營帳工匠月支口糧此則専用收貯¶隨路
<pb:KR4d0464_WYG_080-13a>
儹漕糧科秪修應辦用度及勘㑹亡金通州河¶倉規制
自是漕船入都常平救荒之法以次有議焉¶諸投下五
户絲料(譯語曰阿/哈塔穆爾)自來就徵於州郡¶堂議云如此是恩
不¶自上出事又不一於政體未便奏准皆輸大都總藏¶
毎嵗令各投下差官赴¶省驗數開支¶
　其法毎户科絲二十二兩四錢二户計該絲二斤¶一
　十二兩八錢其二斤即係内官正絲内正絲色<md:KR4d0464_SBCK_080-9b>¶絲各
　半外將毎户賸餘六兩四錢儹至五户滿二¶斤數目
<pb:KR4d0464_WYG_080-13b>
　付本投下支用謂之二五户絲以十分論¶之納官者
　七分投下得其三焉¶
十一月甲子朔二日乙丑時夜禁甚嚴慮公幹有礙¶令
有司置夜行白油木牌雖官府貴近非此不敢輒出¶往
時一切無賴等人侵暴不法之事盡行斂息¶
時應乗驛馬皆從省府給降劄子堂議亡金時馬¶劄子
上畫墨桃紀數今宜印以墨馬遂用之如三匹¶者三馬
五匹者五馬仍用省印以傅其上
<pb:KR4d0464_WYG_080-14a>
癸酉濟南宣撫司申宣撫副使王磐(先生字文炳永年/人前進士第道號)
(鹿菴¶年七/十致仕)棄職去相府以惲係王席生令作書云省¶留
之乃執覆曰<md:KR4d0464_SBCK_080-10a>¶鹿菴先生人品髙邁宜膺大受不可處之
人下雖招¶之恐終不應不若從其所好遂止¶
初行六部所㑹東平路民賦帳冊或有言未盡者¶堂議
欲覆實之令周止劉芳王惲等置局磨勘都事¶劉郁領
其事於上惲等力言其不可不允至於再三¶曰往事不
宜䆒問此若一行非徒無益適足取怨兼¶衆怒不可犯
<pb:KR4d0464_WYG_080-14b>
也宜詳思遂寢¶
時衆陳言等以中元所降¶詔書内一欵節該有上書陳
言者皆得實封呈獻若¶言不可採並無罪責如其可用¶
朝廷優加遷賞以旌忠直至是日有言以未用¶堂議令
詳定官分間其言為三等如體用兼備切中<md:KR4d0464_SBCK_080-10b>¶機宜文彩
可觀者為上雖乏文筆其指陳利害有興¶革之方者為
中餘皆為下除現區處人數外其餘量¶給路費省㑹寧
家聽候
<pb:KR4d0464_WYG_080-15a>
十二月甲午朔¶時於省東織造局置司集諸路計吏類
校一嵗簿帳¶時相領務者退食後日一至按閲程務有
未便即改¶立體式肅如也¶
詳定官楊威以星變陳書省官宜解機務以避賢者¶不
然且有大咎¶(先生名威字震亨洛之永安人資剛直敢/言通天文知兵金末嘗從軍陜右以勞充)
(帥府議事官至元十年襄陽降安撫吕文煥過磁先生/以詩讓之有云設若汝不來宋祚能有㡬須知李陵生)
(何若張廵死吕以白金贈之不受夀八十終州教官/有文集若干卷其為文思致甚敏詩乃其所長云)
