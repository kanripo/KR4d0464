# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:36.919129
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 101
#+PROPERTY: FILE SB04n0471-101秋澗先生大全文集附錄-一卷.
<pb:KR4d0464_SBCK_101-1a>¶
秋磵先生大全文集後序¶
先考文定公人品髙古才氣英邁勤學好問敏於製¶
作下筆便欲追配古人騰芳百代務去陳言辝必巳¶
出以自得有用爲主精粹醇正非他人所可擬自其¶
弱冠巳甞請教於紫陽遺山鹿庵神川諸名公愛其¶
不凢提誨指授所得爲多及壯周旋於徒單侍講曹¶
南湖髙吏部郝陵川王西溪胡紫山之間天資既異¶
師問講習者又至継之以勤苦不輟致愽學能文之¶
譽聞於逺近其後五任風憲三入翰林遇事論列隨¶
時記載未甞一日停筆平生底緼雖畧施設然素抱¶
經綸心存致澤桑榆景迫有志未遂一留意於文字¶
間義理辝語愈通貫精熟矣故學者以正傳名家推¶
<pb:KR4d0464_SBCK_101-1b>¶
尊之旣&KR0162;館公孺編𩔖遺藁爲一百卷字幾百萬咸¶
謂學有余而不盡其用者則其言必大傳於後奈家¶
貧無力不能刋播言之䀌傷&KR0002;㷀㷀在疚恐一旦溘¶
先朝露目爲不瞑矣延祐已未歳冬季孫苛方任刑¶
曹&KR0048;官走書于家取其遺文云¶
朝廷公議¶
光祖資善府君平生著述先明正大関係政教甞蒙¶
乙覧致有弘益堂移江浙行省給公帑刋行以副中¶
外願見之心公孺聞之不勝欣躍因念韓文公爲唐¶
大儒學者仰之如山斗其文集自唐至宋歷二百年¶
之乆頼桞如京之賢方刻板本流傳於丗¶
先君去丗今&KR0138;十五寒暑特蒙¶
<pb:KR4d0464_SBCK_101-2a>¶
朝廷發揚如是實為希闊之遇于以見¶
聖朝崇儒右文之羙光賁千古矣延祐七年庚申正¶
月載生明男王公孺百拜叙書于后¶
秋澗先生大全文集後序¶
翰林承旨文定王公衛之名儒秋澗其號也從游遺¶
山鹿菴紫陽神川四先生之門講貫漸磨深造閫域¶
語性理則以周邵程朱為宗論文章則以韓桞歐蘇¶
為法才思泉湧下筆輙數千言星囬漢翻韶鳴鳯躍¶
千變萬狀可駭可愕文中巨擘也學古入官𫾻歷清¶
要内而金馬玉堂外而豸冠繡斧所至有令譽雖公¶
務填咽手不釋卷耽書嗜古天性然也公長子翰林¶
待制紹卿嘗集公平生所作分爲百卷題曰■秋澗¶
<pb:KR4d0464_SBCK_101-2b>¶
先生大全文集庋藏家塾以貽後人繼而有聞于¶
朝者取而寘之黄閣未幾&KR0982;發¶
江浙行省議鋟諸梓卷帙繁工費夥或者難之庚申¶
冬檄送本路俾㑹學廪之贏以給其用命出¶
省府奉行惟謹矧余與■文定居同鄉姓同氏視公¶
猶父行承乏嘉禾幸𫉬覩公之遺文又安敢不用情¶
耶迺命郡愽羅君&KR0063;龍任其責學録余元第專董其¶
事仍委藺溪州判唐泳涯校正擇諸生中能書者重¶
為繕冩以授刋者工役甫見次第余&KR0244;叨廣東憲節¶
之命秣馬就道遂書此以𢌿禾學刻之卷末云旹至¶
治改元重光作噩&KR0010;清和月古衛王秉彛謹序¶
秋澗先生大全文集卷第壹伯終¶
<pb:KR4d0464_SBCK_101-3a>¶
秋澗先生大全文集附録¶
制辭¶
　　　　授翰林修撰¶
王惲行已無忝博學能文顧超絶之逸材足鋪張於¶
偉績冝司綸命以賛皇猷可特授翰林修撰同知制¶
誥兼國史院編修官當振斯文以宣¶
朕命¶
　　　　封謚¶
制曰文章與時髙下陋乎宋而追乎唐人材隨世汚¶
隆尊其官而羙其謚僉謂賁戔之信度大兹渙號以¶
楊庭故翰林學士中奉大夫知制誥同修國史王惲¶
慱學修能雄文逸氣五持憲節誅鉏吏弊而翼植民¶
<pb:KR4d0464_SBCK_101-3b>¶
彛三入詞林敷&KR0243;¶
皇猷而表章¶
帝典進承華之昭鑑恢¶
儲聖之良規勸其遺書蓋抱經綸之志詢夫成績豈¶
徒黼黻之才惟治朝蓍蔡之是稽繄晚生斗山之所¶
仰式遄歸而請老遽興歎於云亡&KR1300;彼壽耆議斯節¶
惠於戯有斐君子何盛徳之可忘無競維人尚&KR0073;昆¶
之克紹肸蠁巳朕魂魄猶強可贈翰林學士承㫖資¶
善大夫追封太原郡謚文定主者¶
<pb:KR4d0464_SBCK_101-4a>¶
皇帝聖㫖裏中書省御史臺呈據監察御史呈切見¶
　故翰林學士秋澗王文定公文才愽雅識見老成¶
廼中州之名士也頃在翰林曁居臺察觀其因事¶
　匡時立言傳丗未甞不以致君澤民爲心端本澄¶
　源是務進呈承華事略蒙¶
&KR0073;宗皇帝嘉納俾諸¶
　皇孫傳勸弘益良多近日又蒙¶
聖上特命張司農等再行繪冩以賜¶
　東宫&KR0002;非深有可取豈能如是哉即係¶
兩朝御覧珎重文集又有元貞守成事鑑中堂事記¶
烏臺筆&KR0024;玉堂嘉話并其餘雜著光明正大雅健¶
雄深皆出於仁義道徳之奥禆益政務百関風教¶
<pb:KR4d0464_SBCK_101-4b>¶
　足爲一代之偉觀故追贈■制詞有云觀其遺書¶
蓋抱經綸之志詢夫成迹豈徒黼黻之才惟¶
先朝&KR0433;蔡之是稽繄後生斗山之所仰其子太常禮¶
儀院司直公孺編𩔗成書計一百卷字幾百萬家¶
　貧不能播刋無以副中外願見之心翰林國史院¶
　已甞爲言未蒙定奪&KR0002;依祕書少監楊桓六書統¶
郝奉使文集例具呈都省移咨江浙或江西行省¶
於學田子粒錢内刋行昭布諸路學校以示後進¶
　非惟儒風有所激勵實彰¶
聖朝崇儒之盛事也具呈照詳得此送據禮部呈照¶
到郝文忠公例著述陵川文集一十八&KR0634;三國志¶
　三十&KR0634;巳經具呈都省於江南行省所轄儒學錢¶
<pb:KR4d0464_SBCK_101-5a>¶
　粮多處就便刋行去訖本部議得翰林學士王秋¶
　澗文集合准監察御史所言比依郝文忠公例移¶
　咨江浙行省於儒學錢粮内就便刋行相應具呈¶
　照詳得此照得郝文忠公文集巳咨江西行省委¶
　官提調如法刋畢各印二十部裝褙完備咨來去¶
　訖今據見呈今將秋澗王文定公文集隨此發去¶
　都省合行移咨請照驗依上施行湏至咨者¶
　　　右　咨¶
　　　江浙行中書省¶
　　王翰林文集¶
　　年　月　日¶
<pb:KR4d0464_SBCK_101-5b>¶
<pb:KR4d0464_SBCK_101-5b>¶
諸賢慶壽哀挽詩(并序)¶
　　　　壽七十詩卷序¶
翰林學士知制誥同修國史秋澗王公自¶
文聲予方弱冠時人有持公詩文至東平者子讀之¶
以未及識面爲恨中統建元始遂願見未幾■被召¶
至京師時一款接情相好也旣而予求養　成¶
契闊至元十二年予應奉翰林文字復■嵗公入爲¶
待制玉堂多暇日得考古論文知其所未知聞其所¶
未聞爲樂可勝旣哉予賦分凉薄公尋又舎去出貳¶
提刑按察雖聲問數相及十五年間僅一再㑹晤迨¶
予移疾返鄊里而公膺¶
璽書之召予亦蒙誤¶
<pb:KR4d0464_SBCK_101-6a>¶
恩趣還寓舎頗相逺自非公集率不得相過■■用¶
惘然公長予六年今平頭七十神明不襄事理至精¶
熟下筆作文不减平昔至其論古今利害援引■據¶
有條不紊毎賔友期集未甞後約而至歩&KR0130;輕便不¶
事杖䇿行且曵之而鏗然作聲院屬聞之知爲公■¶
矣少日多飲酒近&KR0010;浸復不喜遇良辰嘉㑹驩得意¶
適猶能滿引舉白至數杯不亂子賢孫孝以學問丗¶
其家晚景㤗然順適所欲夀祉方隆未有涯也予著¶
作公孺置酒爲具稱觴上慶諸公例作詩稱頌予謂¶
公孺言七秩之壽未足爲君家公賀也申公&KR0574;束帛¶
之招䘙武公作詩箴警之曰㑹當副士林之望是席¶
也㱠爲賛詠張本云元貞二年夏五月東平李謙序¶
<pb:KR4d0464_SBCK_101-6b>¶
詩¶
　　　　　　　　　　　　　閻承㫖¶
七十人生福壽隆耆英&KR0138;入𦘕圖中(耆英㑹七/十方入)静吟¶
秋澗雲泉緑安歩花磚暁日紅玉𣗳芝蘭方秀發詞¶
源筆力愈清雄鹿庵慎獨傳芳𣲖㑹見遐齡&KR0071;兩公¶
　　　　　　　　　　　　　王瓠山¶
文衡始字文康公敬齋鹿庵聲望隆共城三王稍後¶
出秋澗早直蓬萊宫升華屢赴延英召下筆咸推言¶
語妙邉臣&KR0324;諭相臣麻百粤三韓同荅詔烏臺&KR0004;立¶
公選掄輟之持憲材益伸宗祐不嚴考工罪忠言亹¶
亹逹楓宸繡衣山東又河北民不媮浮吏姦戢累牋¶
進上青宫圖玉&KR0073;淵冲垂典則出處平生唯自足使¶
<pb:KR4d0464_SBCK_101-7a>¶
節何堪上閩蜀搜窮學海思遒贍練多世事機圎熟¶
天朝養賢恩禮殊中統而後元貞&KR0004;東門賜金開祖¶
幄西園束帛隨徴書重來地尊年未老積行弸中外¶
敷藻鈎深輯略手編研謹而月之仍細考共山不煩¶
頻勒移耆英今日非公誰九十司徒昔甞有康強七¶
十歸豈冝晚生幸際扶摇便前軰風流親接見中州¶
元氣三數公介壽同饗公堂燕¶
　　　　　　　　　　　　　楊損齋¶
方平家世有公賢三壽&KR0138;行七十年秋澗未容歸舊¶
𨼆瀛洲方且㑹群仙向來政事流遺愛此去文章論¶
正傳我幸巷南瞻巷北時時訪問得周旋¶
　　　　　　　　　　　　　陳北山¶
<pb:KR4d0464_SBCK_101-7b>¶
秋澗仙翁年七十五色筆頭百鈞力應龍淵潜忽天¶
飛白日湧雲轟靂靂湏&KR0119;雨止風亦霽萬頃淪漪舞¶
秋碧真書透&KR0083;錐畫沙行草入神綰驚蛇胷中政有¶
不平事搦管一掃無邊涯平生六籍不去手刋落枝¶
葉收菁華世無公是有公器跳出百家成一家癸巳¶
之秋皆赴召晚生何堪從諸老長楊館裏共瞻¶
天承明廬中同視草别公南去五閱春邇來拜公情¶
更親公雖引年乞謝事看公神觀老益振當年上壽¶
客滿座奉觴迭起爲公賀犀軸綺語光陸離&KR0083;尾挂¶
名惜欠我八十行及李東軒九十㑹到鹿菴年願從¶
期頥數滿千我亦預備長生篇¶
　　　　　　　　　　　　　王鹿泉¶
<pb:KR4d0464_SBCK_101-8a>¶
蚤&KR0010;聲華便軼群學擾不輟向來勤¶
兩宫垂顧逢千載三世讀書萃一門蘭省柏臺留讜¶
論玉堂金馬愌雄文平頭七十無多賀㑹見諸孫子¶
又孫¶
　　　　故翰林學士秋澗王公哀挽詩序¶
内翰秋澗公謝事之明年終命於家春秋七十八寔¶
大德甲辰六月辛丑也儼聞之悼心失圖彌日&KR0494;自¶
幼挹公盛名知衞有三王與吾魯有四傑並甞求其¶
所爲文諷誦之愛其氣格雄㧞不窘近世繩尺毎以¶
不𫉬樞衣趍隅一問津焉爲疇昔恨旣而公提憲山¶
東按部過鄆始遂一拜履絇輙辱折行軰以待聽其¶
論說古今文字淵淵浩浩有源有委如法家議獄絲¶
<pb:KR4d0464_SBCK_101-8b>¶
髮不少貸一歸公是而止使人胷中之滓都盡嚮來¶
瓣香於是爲贈爾後參商相望瞻拜弗𫉬徒有江空¶
&KR0010;年晚之歎壬辰同&KR0013;¶
召詣公車入見¶
世祖皇帝于上林苑癸巳又同拜¶
北扉之命甲午抑又同在史局纂修¶
世祖皇帝實録幸哉日得聆謦欬備准諾惠教弘多¶
尋儼移病歸及再入奉常公巳登七秩矣乃出諸名¶
勝賀章見示且命追&KR0024;前作爲賦七言長句公過爲¶
激賞辛丑拜章引年甚力朝議以公¶
三朝𦒿宿特¶
命進秩二品且授子公孺鄊郡府推以便養仍官孫¶
<pb:KR4d0464_SBCK_101-9a>¶
笴祕書郎以寵其歸¶
恩至渥也比哀問至京師縉紳之流皆失聲相謂曰¶
玉堂東觀寕復有此翁邪往住見諸哀誄是則哀生¶
文邪文生哀邪詞之有七哀八哀豈容巳邪一日公¶
孺走書需予引篇首儼以公宏才碩學&KR0045;歷清華殆¶
四十年其事業顯顯着人耳目之表庸何俟贅言哉¶
惟公嗜古力學凢所未見書訪求百至必手爲謄冩¶
老大尤篤視盛孝章爲無讓平生詩文幾四千篇雜¶
志緫八十卷方易簀始停筆其勤可謂至矣其振耀¶
來世宜矣嗚呼儼從大人先生游能幾時乙未紫山¶
胡公卒丙申苦齋雷公卒祗惟公一个焉今又卒嗟¶
後生小子於何考德問業焉少陵所謂長嘯宇宙間¶
<pb:KR4d0464_SBCK_101-9b>¶
髙才日凌替豈不重可哀邪廼擬楚騷之亂以抒余¶
哀其詞曰¶
太行壁天&KR0006;横亘坤維篤生偉人&KR0006;企其齊而鞭赤龍¶
&KR0006;駕白霓凌倒景&KR0006;㓕没其可追䟽决雲漢&KR0006;黼黻¶
明時渾渾灝灝&KR0006;孰闚端倪雄咮一鳴&KR0006;喑萬　溘¶
塵埃野馬之一瞬&KR0006;浩江河之獨馳嗟形蛻而神往¶
&KR0006;逝者如斯與造物者爲徒&KR0006;萬萬古猶一朞大冠¶
如箕&KR0006;珮玉陸離耿音容之在目&KR0006;眇一去而不復¶
來(叶)顧四方上下安所止&KR0006;雖巫陽九招竟奚爲諒¶
&KR0115;&KR0115;或昭昭&KR0006;知邪弗知哀鐸有詞&KR0006;尚以聲吾悲¶
　　　　　　　　　　　　　　陳儼歛祍端拜¶
學與天淵慱名隨事業新文章早無敵字畫晚逾神¶
<pb:KR4d0464_SBCK_101-10a>¶
&KR0115;躅追前哲遺芳澤後人獨憐秋澗月猶照玉堂春¶
　　　　　　　　　　　　　　劉敏中斂祍書¶
司馬凌雲氣逼真廣川精學道爲隣文章舘閣三朝¶
舊冨貴児孫八十春醴酒常存沾講舌¶
内帑特賜表詞臣歸來勘破浮生夢白玉樓成筆愈¶
神　劉愻頓首上¶
文章字畫世争傳四海飛聲自早年冠豸一方騘馬¶
使腰犀二品玉堂仙承家素學児孫貴謝事清朝壽¶
福全零落山丘懐謝傅西州門道獨澘然¶
　　　　　　　　　　　　　　王徳淵載拜¶
儒林冝有傳汗竹藹餘青筆陳如飛電詞源&KR0002;建瓴¶
方登群玉府遽憶湧金亭欲扣平生學撞鍾愧寸莛¶
<pb:KR4d0464_SBCK_101-10b>¶
疇昔聞淇上三王藉有聲共推天下士獨擅斗南名¶
吾道光昭代斯文属老成玉堂佳話在一讀一傷情¶
中統文明治都司政事堂寵分鰲禁燭名重栢臺霜¶
空谷藏遺藁餘哀&KR0009;挽章鳳毛今有子染翰侍¶
君王　劉&KR0435;瓣香書上¶
嗟哉秋澗公立志恒矯矯文章尤苦心傑出千仭表¶
公之筮仕初庻務猶草草毎以正自期臨事無大小¶
閩中憲節回淇上風煙好徴書下九天鑾坡湏故老¶
一旦幡然歸群情惜其早餘慶及後裔心事粗能了¶
生平英靈氣因風人&KR0115;杳明月太行顛詩名同皎皎¶
　　　　　　　　　　　　　王約頓首¶
德業中朝望文章蓋代名誨人循善誘接物極推誠¶
<pb:KR4d0464_SBCK_101-11a>¶
春露傳家記洄溪别墅銘殁寕無少恨三世荷¶
恩榮　表弟韓從益再拜¶
縱横筆陣知無敵如將升壇拜韓白先登劘壘特勇¶
夫投石翹関乏風格黄金端可鑄鴟夷坐困強呉覇¶
全越文&KR0163;自有萬人英豈尚虚浮棄真實唐興継代¶
重詞科往往篇章見家集世衰䑕尾競喧啾天下幾¶
人能事畢王公才敵異徹侯悄焉夜壑藏虚舟倐焉¶
有力&KR0018;之去不譲横槊劉并州𫝑如偃屋建瓴水熟¶
如平地馳輕輈味如調羮夏鼎臠温如器琢崑山璆¶
平生無意修邊幅丈室凝塵勝華屋詩腸耿耿少陵¶
心經笥便便孝先腹豸冠繡斧滌源清視草判花隨¶
意足南歸郷里未揮金寂寞荒阡竟埋玉獨存秋澗¶
<pb:KR4d0464_SBCK_101-11b>¶
大全文來者相傳誦芬馥　至大改元春三月望¶
日洛客暢師文再拜¶
束髪躭經晚益勤平生精力盡斯文¶
先朝十老今餘幾當代三王獨數君李賀屡煩韓愈¶
駕羊曇空阻謝安墳玉堂寥索人何在落日淇川滿¶
白雲　濟南張飬浩拜手¶
<pb:KR4d0464_SBCK_101-12a>¶
<pb:KR4d0464_SBCK_101-13a>¶
　　大元故翰林學士中奉大夫知　制誥同修¶
　　　國史贈學士承㫖資善大夫追封太原郡公¶
　　　謚文定王公神道碑銘(并序)¶
皇慶壬子&KR0010;¶
朝廷推恩舊學贈先考中奉府君翰林學士承㫖資¶
善大夫追封太原郡公謚文定先妣推氏追封太原¶
郡夫人眷恤隆渥上及二代明年春正月丙午焚黄¶
𥙊告寵賁松檟越王氏有煒是用追述　先公立身¶
行道致兹顯&KR0045;者敢昭告于神道先公諱惲字仲謀¶
世家于衛曾祖諱經隠居讀書郷黨化其徳謚文元¶
先生曽祖妣吕氏臨清大家祖父諱宇亡金衛州刑¶
曹孔目官精於文法官敦武校尉用公貴贈集賢侍¶
<pb:KR4d0464_SBCK_101-13b>¶
讀學士太中大夫追封太原郡侯謚敏懿祖妣孟氏¶
韓氏並追封太原郡夫人顯考諱天澤資剛明决科¶
律學魁多士亡金忠顯校尉户部王事中年折節讀¶
書務教子起宗所交皆海内名士易名文通先生用¶
公貴贈正奉大夫大司農卿追封太原郡公謚莊靖¶
顯妣靳氏追封太原郡夫人先公㓜有至性勤學好¶
問&KR0002;飢渇然弱冠受教於鹿庵王公詩文字畫巳有¶
聲紫陽遺山一見爲指授所業期以國士楊西菴曹¶
南湖髙吏部徒單顒軒愛其材器折行軰與交極口¶
爲延譽中統建元左丞姚公宣慰東平辟充詳議官¶
尋&KR0013;中書召特授翰林修撰同知制誥兼修國史院¶
編修官制詞有行已無玷愽學能文顧超絶之逸才¶
<pb:KR4d0464_SBCK_101-14a>¶
足鋪張於偉績之㫖士論榮耀焉一時詔制辭命皆¶
出其手共稱敏瞻既而兼中書省左司都事建言曰¶
廟堂出治之源今機務草創當究其本末先後酌而¶
行之允焉遇事詳處得冝同列許其眀逹至元五年¶
肇立御史臺首拜監察御史獻書曰憲臺執法紏正¶
邪枉今無法可守取人無路冝講法制以立紀綱設¶
科舉以取人材體用旣明朝廷不勞而肅矣憲寮爲¶
首前後申明典制彈劾姦邪凢一百五十餘章&KR0060;直¶
敢言不畏強禦於政體多所裨益如劾劉都水怙𫝑¶
作姦䧟公儲四十萬石&KR0096;貴爲側目九年陞授承直¶
郎平陽路緫管府判官晋大府也先是吏風盛民嚚¶
於訟公用誠敬待官長威嚴肅吏屬作勸諭文二一¶
<pb:KR4d0464_SBCK_101-14b>¶
則勉飭州縣革弊勤政一則諄告百姓務本畏法致¶
吏民感化奉約束惟謹歷二考如一日絳兵卒陳姓¶
者殺同産兄社獄因鬻緩逮繫者三百餘人延滯至¶
五年之乆逺近爲憤惋省檄鞠問廉得實跡一問即¶
服時晋絳乆旱是夕大雨霑足咸謂伸理寃抑所致¶
各路設辦課官例分門下平陽所轄院務幾百按籍¶
㸃差終任不易藩府採姑射山文石藉夫匠力闢山¶
蹊爲坦途者六十里西山伏利由之而出圡人刻石¶
紀其事大起府學敦勉師生傳授暇率吏屬聽講風¶
俗爲一丕變又復囬車嶺孔子廟首陽山二賢祠修¶
建廨傳逓鋪以間計者千數増户餘三千¶
敕使過晉者以政績¶
<pb:KR4d0464_SBCK_101-15a>¶
上聞至蒙奉公勤政之諭十三年奉¶
命同陳節齋考試河南五路儒士語於陳曰吾道如¶
綫不冝用平時取法凢就試者皆以通文學第之十¶
四年授翰林待制奉訓大夫鹿菴大學方執文衡屢¶
稱其文章精妙眀年秋選授朝列大夫河北河南道¶
提刑按察副使改除燕南秩競移山東東西道先公¶
之任風憲甞諗僚屬監司職在繩愆紏繆肅清政務¶
惟自治而後可以治人又憲府非有錢榖詞訟之繁¶
特明大體布公道事當熟議極乎中正方可服衆惟¶
克已自勵故按治州郡褰帷具瞻有風動百城之目¶
部内府尹恃占名鷹房恣爲不法公納賄賂莫敢誰¶
何即按劾罪狀以聞蒙杖而黜焉憲臺徧諭諸道逺¶
<pb:KR4d0464_SBCK_101-15b>¶
近為肅然兾州監從人因造作掊衆利甚夥與監逸¶
去事白曰行司廵歷動經&KR0010;時俟𫉬而治則姦人得¶
計矣質其田宅償其民南宫弭筆者號尹庫因告訐¶
曽蒙賞賚沮嚇官府肆㓙侔利或言其擅殺耕牛歷¶
數奸惡痛校之而死萬口稱快又辨釋徳平民劉氏¶
疑獄一十八年除行臺治書侍御史下赴進承華事¶
略於¶
東宫廣孝立愛端本𩔖二十篇採古儲貳善事前有¶
圗後断以已意蒙¶
&KR0073;皇徧覧稱善賜酒有極用心纂述之諭令諸¶
皇孫傳觀宫寮稱其弘益良多¶
聖上命近臣繪冩以賜¶
<pb:KR4d0464_SBCK_101-16a>¶
東宫二十二年奏充中書省左司郎中屢趣不應時¶
小臣盧以理財用事或問其故曰力小任重剥衆利¶
巳未見能乆者可近乎旣而果敗衆服其識先而有¶
守卄六年授少中大夫福建閩海道提刑按察使甌¶
閩僻在海隅歸附後官貪民殘奄爲盗區黜尤貪惡¶
者數十人乃上章彈劾行省官非其人冝選文武備¶
具有籌䇿大臣矯正枉濫肅清邊陲則民心服而㓂¶
盗息巨賊鍾眀亮嘯聚洪閩郊東繫則西逸西逐則¶
東奔彼此玩冦師老無功乃請立主帥專號令¶
朝廷允焉賊果潰㓕卄七年以疾得告北歸卄八年¶
朝廷以𦒿宿來徴明年二月謁見¶
丗祖皇帝於柳林行宫蒙慰諭义之継上萬言書條¶
<pb:KR4d0464_SBCK_101-16b>¶
陳時政一曰議憲章以一政體二曰定制度以抑奢¶
僣三曰節浮費以豐財用四曰慎名爵以&KR0259;威&KR0096;五¶
曰重廉司以勵庻官六曰議保舉以覈名實七曰設¶
科舉以収人材八曰試吏貟以清政務九曰恤兵民¶
以固&KR0022;本十曰復常平以廣蓄積十一曰開屯田以¶
息逺餉十二曰息逺略以撫巳有十三曰感和氣以¶
銷水旱十四曰崇教化以厚風俗十五曰减行院以¶
一調遣十六日絶交貢以示曠度¶
上嘉納焉授翰林學士嘉議大夫與議政事凢預¶
庭議知無不言¶
成宗嗣位獻守成事鑑曰敬天法祖愛民恤兵凢十¶
五篇逐事直說本諸經㫖侍臣謂純正親切有魏文¶
<pb:KR4d0464_SBCK_101-17a>¶
貞司馬端明之風元貞改元加通議知制誥同修國¶
史纂修¶
丗祖實録作表進呈及封謚除拜大典𠕋皆經定撰¶
大徳元年進中奉明年戊戌春以¶
三朝舊臣賜楮幣萬緍其年七十請老不許五年再¶
上章懇請除公孺自祕著司刑鄊郡以便侍養仍官¶
孫笴祕書郎榮其歸方優游鄊里樂遂安閑不幸於¶
大德甲辰&KR0010;六月辛丑以疾薨於&KR0059;第正寢之春露¶
堂享年七十有八越九月已酉葬河西里之先塋夫¶
人推氏祔焉送葬餘萬人及四方來弔𥙊者&KR0152;皆失¶
聲曰五百年那復生此公耶先妣共城人尚醫推公¶
季女資婉順事舅姑睦婣親以孝敬聞先公所得俸¶
<pb:KR4d0464_SBCK_101-17b>¶
給均之家人惟恐失所&KR0002;稍越規矩即治之如法故¶
皆恱服而不敢犯女侍生二子善加撫育無異已出¶
内𦔳力爲多先十八年卒生子公孺奉議大夫知頴¶
州事孫三笴朝列大夫中書刑部郎官次詵詵侃侃¶
尚㓜女孫二長適昭文館大學士耶律伯強子著作¶
郎楷次適寗氏子重孫五男漢璋德璋潤璋女二皆¶
幼庻子二公儀&KR0315;授承務郎同知磁州事公説衞輝¶
路儒學學正生子𤨏住¶
先公資明敏正大材器英邁操行純古慱學有經濟¶
器業與人交樂易直諒不能詭隨與時俯仰常曰士¶
當行其所學明義逹道一以至誠將之窮逹得失有¶
不在巳者當官持重有體守正奉公表表欲見於丗¶
<pb:KR4d0464_SBCK_101-18a>¶
故所至有聲遇不平事及惡之可疾者憤然必窮治¶
廼巳官清要四十年自奉如寒士平生篤於禮義視¶
𫝑利蔑如藩國丗子且貴顯於朝招翰林諸公讌集¶
&KR0059;覿禮衆議未一曰禮上國卿當下國君遂平揖而¶
巳省&KR0122;趙和之病疽迎毉救視没爲殯歛以行橐付¶
其家友人周曲山能官至廉卒無以葬營治至成禮¶
南官劉文卿善數學客死于衛旣周其䘮妻少嚢珎¶
具甚冨求一室相依以禮謝去其廉正𩔖此少與西¶
溪春山友善時目曰淇上三王别號秋澗晚莭名德¶
俱重爲丗尊仰不穪姓字但曰秋澗公作爲文章不¶
蹈襲前人要自肺腹中流出平居談話無異於人及¶
操觚染翰經㫖之義理史傳之鋪陳子集之英華古¶
<pb:KR4d0464_SBCK_101-18b>¶
今體制間見疊岀雄&KR0055;雅徤辝古而意不晦以自得¶
有用爲主冝乎綰持文柄獨歩一時字畫遒婉以魯¶
公爲正所書卷帖爲世珎玩樂教掖後進明義理工¶
文章必盡所得又善因材致篤故藉之多顯逹者自¶
少至老未甞一日不學易簀方停筆平昔著相鑑五¶
十卷汲郡志十五卷其承華事略守成事鑑中堂事¶
記烏臺筆&KR0024;玉堂嘉話賦頌詔誥表啓書䟽詩文碑¶
誌銘賛樂府號秋澗大全文集者一百卷延祐六年¶
蒙¶
朝廷公議爲之刋播焉冨哉言乎其勤篤至矣其振¶
耀後丗冝矣至於論列時務利害互明得失兼著忠¶
愛情切聞一事可行一士可用必爲建白雖未盡行¶
<pb:KR4d0464_SBCK_101-19a>¶
後竟如所言較其藴奥見諸行事者&KR0138;十之二三故¶
贈謚　制詞有觀其遺書蓋抱經綸之志詢夫成蹟¶
豈特黼黻之材惟治朝&KR0433;蔡之是稽繄晚生山斗之¶
所仰蓋公論云敢用是爲銘辭曰¶
　　　士惟有立　德功與言¶
　　　能一於此　不朽者存¶
　　　顯允先公　睠兹克勤¶
　　　䇿勲學海　力振斯文¶
　　　擴我浩氣　塞乎乾坤¶
　　　手抉雲漢　大放辝源¶
　　　鴻文大𠕋　帝載昭宣¶
　　　人所共知　方駕昔賢¶
<pb:KR4d0464_SBCK_101-19b>¶
　　　　紹韓歐之宗𣲖　得文章之正傳¶
　　　　臣時禆政　人有未知¶
　　　　志存經濟　惟日孜孜¶
　　　　拜章奏記　罔或少遺¶
　　　　有物禁訶　百&KR0138;幾施¶
　　　　時耶命耶　而止於斯¶
　　　　載瞻遺藁　爲世&KR0433;龜¶
　　　　山斗聞望　後學仰規¶
　　　　内相羙謚　恤典恩推¶
　　　　見諸行事　功止一時¶
　　　　著書傳後　千古是希¶
　　　　孰得孰失　必能辨之¶
<pb:KR4d0464_SBCK_101-20a>¶
　　　　又何俟曠丗相感　則吾道爲庻幾¶
　　　　用是昭告　神寕無疑¶
　　　　大行峻極　清泉漣漪¶
　　　　淵峙無窮　永照豐碑¶
　　　　　　　　　嗣子公孺撰¶
<pb:KR4d0464_SBCK_101-20b>¶
<pb:KR4d0464_SBCK_101-20b>¶
