# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:34.683897
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 63
#+PROPERTY: FILE SB04n0470-063秋澗先生大全文集-卷第六十三.
<pb:KR4d0464_SBCK_063-1a>¶
秋澗先生大全文集卷之六十三¶
祭文¶
　　　　告家廟文¶
維至元四年&KR0010;次丁卯六月丁巳朔卄三日巳卯孝¶
曽孫王惲䓁謹以香酒時果之奠敢昭告于　曽祖¶
考府君　曽祖妣臨清吕氏　顕祖考修武府君¶
𩔰祖妣孟氏韓氏　皇顕考忠顕府君　皇顕妣夫¶
人靳氏之靈先以丙寅&KR0010;十有二月為子公孺聘婦得¶
宣差石君之第三女兹者徃之女家躬展禮幣今龜¶
告吉日維斯時廟授有儀式伸䖍告尚享¶
　　　　𥙊元神祝文¶
&KR0010;次丙辰九月戊戌廿九日丙辰臣某等謹以清酌¶
<pb:KR4d0464_SBCK_063-1b>¶
庶羞之奠敢告于&KR0010;德之君惟神一&KR0010;之君百臣是¶
統端臨異位獨秉威權悔吝灾祥維神是与臣某父¶
某年踰知&KR1179;心切齊家動静之間旣乖攝養公&KR0059;之¶
際&KR0057;重愆違而又庭户積殃子孫不孝扵七月廿七¶
日遽嬰末疾将抵時冬困致沉綿力疲舉履日因元¶
&KR1179;躬薦愚𠂻幸兾神明蚤躋和豫尚享¶
　　　　告家庿文¶
維至元四年八月丙辰十七日壬申孝子惲忱䓁謹¶
以清酌百羞之奠敢昭告于　皇顕考忠顕府君¶
　顕妣縣君靳氏之靈嗚呼哀哉維丁巳歳八月至¶
今年丁卯秋仲府君損舘十週星矣寔至元四年秋¶
八月丙辰朔十有八日癸酉也十者數之盈天道¶
<pb:KR4d0464_SBCK_063-2a>¶
之小變也𥙊法以春秋享奠盖因其氣之終始而致¶
思焉矧履霜露瞻拱木歳月近紀親日愈逺得不極¶
其志而重其感傷乎今之所謂道供豈古致齋鄉親¶
之意歟兹者爰即正寢敬演靈章庶仗眞筌以證妙¶
果神維格思式伸䖍告尚饗¶
　　　　至聖文宣王奉安祝文¶
扵赫元聖萬丗作凖曰義曰仁風化之本頋瞻清廟¶
曠兹有年咎将孰執廼吏之愆爰自下車心弗遑安¶
靡朝匪夕載經載营誕弥八月厥功告成奕奕新廟¶
桓桓王楹峻以文階重以神幄有翼有嚴乃丹乃雘¶
爰居爰處以清以寕神格其思享兹菲誠爰暨厥民¶
日焉啓迪仰止瞻依聿脩厥德庶幾報本以謝不聀¶
<pb:KR4d0464_SBCK_063-2b>¶
尚享¶
　　　　兖國公奉安文¶
㐲㠯庶工告成新廟孔碩扵穆素王之亞聿陪元聖¶
之居仰底攸寕永欽厥祀尚享¶
　　　　鄒國公奉安文¶
伏㠯有嚴閟宫載新祀典仍増光扵肖像永配享扵¶
神庭扵穆維清尚安且妥尚享¶
　　　　辝墓𥙊文¶
維大元&KR0038;至元九年&KR0010;次壬申四月乙未朔十七日¶
辛亥男孫惲謹以清酌之奠敢昭告于　曾祖王父¶
𩔰考王府君之靈惲自至元五年冬十月&KR0013;召赴臺¶
■九年春用前資翰林修撰由監察御史改授承直¶
<pb:KR4d0464_SBCK_063-3a>¶
郎平陽路緫管府判官已擇此月十九日赴任所今¶
當逺離墓次伏兾明靈特垂隂祐尚享¶
　　　　𥙊孚惠神祠文(六月十四日祈雨至十八日申刻/大雨至十九日&KR0058;明方止)¶
惟神淵懿徽柔德妃乾方觱沸其泉寔為淵浸屋而¶
祀之禮固宜矣兹者時雨愆常蒲絳兩州旱暵頗甚¶
吏寔不職民將何&KR0057;&KR0104;麥勒而半成槁稼嘘而可燎¶
衆仰一溝之水恃為卒&KR0010;之安然得之有限漑之不¶
濟與其施及乎有數之田何&KR0002;膏潤夫一境之内惠¶
䘏哀憫繄神能然伏望起伏龍鞭電轂神泓為之變¶
動川雲隨而蓊從細犍天瓢溥霑壠畒使槁者勃興¶
而如揠熱者得濯而&KR0186;醒雲漢昭回一滌藴隆之氣¶
甌窶滿載卒成大有之年神能鍳兹敢忘昭報尚饗¶
<pb:KR4d0464_SBCK_063-3b>¶
　　　　𥙊斛律丞相文¶
大元國至元九年歳次壬申六月丁亥朔初八日甲¶
午承直&KR0048;平陽路緫管府判官汲郡王惲謹以清酌¶
庶羞之奠致𥙊于　有齊忠臣大丞相咸陽王斛律¶
公之神伏念惲以監察御史叨承郡幕視事之初来¶
讞兹獄求情罔𫉬非神疇依惟神心秉塞淵氣餘忠¶
謹始焉義合於神武終以威馳於栢璧生為良弼殁¶
為明神對越英靈凛然如在以徳以功宜永嚴祀惲¶
授舘絳園迫近神廡號呶扑擊不無震驚然兇悍禍¶
賊寔神所憝尚矜不逮俾集厥事式伸明薦以克来饗¶
　　　　康澤王廟謝雨文¶
惲訊獄絳陽囬經大平百里之間秋禾如槁物之生¶
<pb:KR4d0464_SBCK_063-4a>¶
植時方尚飬民之告病不為不勤俾驕陽亢甚耕隴¶
塵翻誠守吏不聀之所致也近虽致禱於鼓塠行復¶
展誠扵祠下及次襄𨹧油雲四㒷甘澤霈作郊野灑¶
然&KR0270;獲沾足且神化無方龍徳為大山澤一氣初無¶
間然虽愚𠂻適與之㑹寔神碩䘏而恵之也用薦明¶
禋以荅靈貺尚享¶
　　　　拜奠夷齊墓文¶
維大元&KR0038;至元九紀&KR0010;玄&KR1580;涒灘冬十二月既望承¶
直即平陽路總管府判官王某㳟以牢醴之奠致𥙊¶
于孤竹二賢之墓嗚呼天下有當然難合之事惟特¶
立者能成之天下有至中大正之道惟齊聖者能明¶
之三代而下建天地之極碇君臣之義掲若日月亘¶
<pb:KR4d0464_SBCK_063-4b>¶
萬古而不息者其惟二賢而巳王申之冬某以守吏¶
按事蒲坂仰止髙山其立卓爾𫠦謂聞凛凛之風者¶
貪夫廉懦夫有立志也趍拜几像山烟四起奠以性¶
醪若恐将凂有薇在山有粒在簋㓗以馨誠薦我明¶
水尚享¶
　　　　𥙊黄崖山神文¶
節彼南山奠安一方爰産竒石𬗋質青章主宫繕興¶
爾焉來营伐而材之不無震驚用是昭告帷神降寕¶
庶慿黙佑迄用有成尚享¶
　　　　謁西岳廟文¶
維神徳嫓坤維氣㴠崑潤際四海洪&KR0189;之内位寔雄¶
尊在提封宻迩之間禮當趍謁仰止三峰之峻來伸¶
<pb:KR4d0464_SBCK_063-5a>¶
一禱之誠僥倖之求断不敢萌憂恋之心庶幾昭鍳¶
爰生申甫來佐明時冐瀆顥靈豈勝悚&KR0357;尚享¶
　　　　安二賢神文¶
某以壬申之冬來拜祠墓悼其傾圯几像暴露載經¶
載營今也告成睠彼雷首肅焉神庭繄二賢之徳聖¶
之清&KR0006;以孔聖之哲極所稱&KR0006;掲若日月何廟皃之¶
尚&KR0006;封而匪屋來者何瞻仰&KR0006;蒼煙喬木何山爛其光¶
&KR0006;盤非周粒桂酒苾其香&KR0006;神其格思&KR0010;永此而享¶
&KR0211;¶
　　　　肇𥙊霍岳文¶
大元國至元十三年&KR0010;次癸酉六月壬午朔三十有¶
(六日/丁未)承直&KR0048;平陽路緫管府判官王某謹以牢醴之¶
<pb:KR4d0464_SBCK_063-5b>¶
奠致𥙊于霍岳中鎮應靈王之神維神峻秀靈異鬱¶
為鎮山兾州之野嶽麓所盤致興雲雨祀典載新報¶
本信敬兹焉其辰頋維守吏&KR0010;奉嚴禋籩豆孔修敢¶
告駿奔乃祝之曰　髙冝麻麥&KR0006;下冝稌蛟蛇結盤¶
&KR0211;物不窳王事庶集&KR0006;神所與¶
　　　　康澤王廟祈雪文¶
大元國至元十年十二月已酉朔承直郎平陽路緫¶
管府判官王惲謹以清酌之奠敢致禱于■康澤王¶
之神伏念一冬三白&KR0010;事之常今者云暮未覩其祥¶
寒律徒切風埃&KR1043;洞𪧐麥虽萎猶含餘凍載憂載忡¶
春疫為重彤雲油油旣合而収和氣致盭政&KR0137;未修¶
吏寔不聀民将何尤惟神降鍳一雪孔周灾沴不作¶
<pb:KR4d0464_SBCK_063-6a>¶
恵我來牟吾儕小人敢後神休尚享¶
　　　　𥙊靖應真人姜公文¶
大元國至元十一年&KR0010;在甲戌二月戊申朔十有二¶
日已未承直郎平陽路緫管府判官王某謹以茗果¶
之奠設𥙊于靖應真人姜公之靈某以中統元載列¶
聀省&KR0048;得掌綸命¶
帝遣使臣奉宣　詔㫖起公扵晋有遐想仙標載勤¶
馹乗之語眷眷之意何其隆信者哉逮明年春𫉬拜¶
下風寳玄之宮野服黄冠道淳徳冲曽無一言及乎¶
本宗其揄&KR0045;稱頌&KR0002;恐隕越者堯舜禹湯文武之道¶
之功建祠奉祀竭夫一躬退而論思豈墨名而(行/與)儒¶
同者耶及官平陽載覩儀容振&KR0209;談舊一沛平生之¶
<pb:KR4d0464_SBCK_063-6b>¶
胷愈知蜻&KR0825;之性精誠之徳&KR0085;以動三河而沃淵𠂻¶
也云何一别上仙三峯杳黄鵠其何邁将神㳺乎太¶
空天藐雲髙涕泗無從過故都而眷恋庶斯文之可¶
通尚享¶
　　　　兵次孟津𥙊靈源王文¶
維十有一年甲戌夏五月丙子朔越七日壬午承直¶
&KR0048;平陽路緫管府判官王某敢昭告于靈源王殿下¶
我國家将有事扵南服桓桓兵甲例作于晋頋予小¶
子寔緫其一焉今兹南邁前次河壖尚克顕相其安¶
以濟豈惟可免薄責誠以威靈隂隲以先啓行之力¶
也尚享¶
　　　　𥙊平陽府東城門文¶
<pb:KR4d0464_SBCK_063-7a>¶
惟神聀司啓閉氣積隂凝今者&KR0075;雨為崇巳及浹旬¶
害役粢盛動妨民作伏望道迪陽和速成開霽尚享¶
　　　　𥙊皐陶文¶
惲以到官四日奉憲部符鞠絳陽獄大小之情心敢¶
不盡侊愡曖昧有不可致詰者使讞議適當生死兩¶
明愚𠂻不逮神惟能誘之寃滯沉痛捶楚之下求而¶
不𫉬者神惟&KR0014;伸之伏惟明靈尚克顕相¶
　　　　中元莭𥙊　三代告生孫汾郎文¶
伏為男公孺新婦石氏扵今月十有二日辛巳生子¶
名曰汾郎盖人倫之事継續為大因時以享式伸䖍¶
告庶憑神佑其安且冝尚享¶
　　　　立社禝𥙊告文¶
<pb:KR4d0464_SBCK_063-7b>¶
維神五圡之祇百谷之本血食于社萬丗依凖礼墜¶
而興張本自兹牲醪香腯鼔鍾清夷迄用康年神其¶
餒而¶
維神百榖是長萬民之天配食于社古莫&KR0014;遷名存¶
實亡乃吏之愆張本于兹神其鍳焉有酒斯㫖有牲¶
肥鮮維神格思&KR0010;其有年¶
　　　　范陽房族祖九翁𥙊文¶
維至元十三年&KR0010;次丙子冬十月壬戌朔十有八日¶
已夘房孫謹以清酌少牢之奠百拜致𥙊于¶
故軍資府君族祖九翁之靈嗚呼哀哉十二年春予¶
守官平陽祖母慕容氏書来以公訃告國有常制莫¶
敢擅離然聞母弟忱自疾凾扵(引/柩)納壙皆與及喪次雖不¶
<pb:KR4d0464_SBCK_063-8a>¶
𫉬戴星奔赴中為少遑也越翼日即縞素為位於府¶
北郊之僧舎發哀以𥙊婦推氏子公孺新婦石氏在¶
焉慼不視事者五日迨今年春三月秩滿東還将為¶
指日即路得哭墓而唁親老也復為中書檄去考試¶
河南四道滿三月而㱕日月逾邁霜露之感積諸中¶
而至于攸乆也如是曠慢不恭之責将何所逭今兹¶
之来駿奔露處不遑安者凢十有四日含凄茹辛實¶
以𥙊告為事伏惟神靈鑒兹哀悃嗚呼哀哉尚饗■¶
　　　　𥙊中書左丞姚公文¶
聖維天開寵綏九有必誕賢輔以左以右手斡機衡¶
殆天旋斗伊公挺生&KR0108;迹營柳長白之英遼江之瀏¶
元氣絪緼鍾此■秀脫落俗學沉浸道囿&KR0078;情孔思¶
<pb:KR4d0464_SBCK_063-8b>¶
伊淵洛薮一物致知千古尚友起而翼漢雲雷交遘¶
啓沃淵𠂻逹聦纊黈至元之&KR0004;公綰機紐謀謨廟堂¶
股肱元首聀分六卿綱維結紏帝載用熈豊而不蔀¶
大明黜陟罷侯置守萬鈞機張頼公克彀霖雨一濡¶
載清宇宙我武維&KR0045;荆㐮持乆大闢屯田櫛比粮糗¶
公善開物務深耕耨𡺳風良耜十千為耦継倡農司¶
萬&KR0022;是揉明彼王道始夫南畒護軍來㱕雪髯垂脰¶
長江失險萬介北趣特置舘筵體貌𦒿耇眷我儒臣¶
甘盤之舊天理人私自公判剖國势民機𠋣公安否¶
有辯懸河而惡利口四海具瞻漢更啇叟龍光稠疊¶
玉杖秬卣望公百年以佐元后胡不慗遺梁木壊朽¶
彼蒼■悠莫之&KR0014;䆒嗚呼公之為學知所先後味道¶
<pb:KR4d0464_SBCK_063-9a>¶
飫經大&KR0245;玄酒平生㳺藝組綉雕鏤公視餘事爲丗¶
瓊玖公之逢辰道合非偶来儀舜庭台鼎鳳雊&KR0045;歴¶
中外&KR0085;展抱&KR0018;八十之春巳極眉壽考終牖下載啓¶
其手有子承家公復何疚嗟吾道之如綫念後學之¶
孤陋與斯民之不幸孰思濟而云救惲自束髮辱知¶
㝡厚拔擢提撕兩端親叩至登瀛洲再承善誘弦晦¶
一週玉堂清昼今公云亡此㑹難又情悄悄以填膺¶
淚浪浪而霑䄂今也送不遑執紼葬不得撫柩寓哀¶
斯文爲一觴侑尚享¶
　　　　故尚書禮部&KR0048;中致仕丁公𥙊文¶
嗚呼維至元十三年夏六月惲考試河南拜公床下¶
留語終日言不及私維是治之隆汙民之殿屎法具¶
<pb:KR4d0464_SBCK_063-9b>¶
未完涕下漣而至扵㢘扵律巳老而知止教子以義¶
方𠡠断家事其在倫列如公一人而巳此天下之公¶
論非予得而私議也區區之誠幸惟鑒兹尚享¶
　　　　故吏部尚書髙公𥙊文(至元十五年閏十一月/十一日大雪中拜奠)¶
惟中綂壬戌之春惲以事累退耕于壠畒者再罹寒¶
暑旣而擇御史開憲府人文之選公以予主不肖誤¶
蒙公知擢置言路三秊裏行我盻我頋豈惟使之増¶
光迄薄用于今者寔■之載舉及官平陽公判吏部¶
不以契闊怜我椎魯每借譽扵時人為聲勢之一助¶
是又見公終惠且勤不我遐遺之故也至扵雄文大¶
笧忠規治具三峽秋濤危波砥柱兹公論之有在匪¶
鄙言之&KR0014;喻念公平生靄靄德度霑賸馥扵蘭䑓悵¶
<pb:KR4d0464_SBCK_063-10a>¶
歳律之巳暮敢以受知一已之私抒予哀而酹公之¶
墓也神惟有靈鍳兹誠素尚享¶
　　　　外祖安陽縣丞靳公𥙊文(十五年復十一月十五日)¶
惲年垂髫省識公面蒼髯堂堂山立而弁逮予成童受¶
訓母氏公之丗家頗聞一二或官郷縣或擅科&KR0163;厯¶
年五百財雄一方至公而衰亦理之常厥後一紀公¶
殁于郷惟嗣罔續我考奭傷春秋時思合食祖傍是¶
用傳訓子孫奉行公殯淺圡幾卅霜棺衾改卜未就¶
深藏姨母雖在顧力弗遑有劣其甥按部洹漳東望¶
堯城心焉靡寕迎置姨母如拜儀形爰念𦵏事与之¶
經營及兹春首窆公于茔庶幾畢考妣之志慰安公之¶
神靈也尚期不昧俯鍳微誠尚享¶
<pb:KR4d0464_SBCK_063-10b>¶
　　　　左丞董公𥙊文¶
至元十六年&KR0010;次巳卯九月乙巳朔樾有三日丁巳¶
朝列大夫燕南河北道提刑按察副使汲郡王惲謹¶
以清酏嘉肴之奠致𥙊于故資徳大夫中書左丞簽¶
書樞宻院事贈金𬗋光禄大夫平章政事謚忠献董¶
公之靈觀夫大燕南陲全趙北垠神尖鬱茂滹池濟¶
淪蟠精萃秀篤生異人公應運挺岀絶𩔖離倫閱敦¶
詩禮感會風雲&KR0108;父祖之餘烈䇿冦鄧之髙勛其志¶
慮良實又濟以武恵惻𨼆之仁謙而接物勇見扵大¶
敵㳟以持巳孰知夫丗臣至扵肅齊家範友于弟昆¶
忠結主知徳庇生民功愈大而心轉小&KR0194;旣厚而憂¶
益殷無私蓄為子孫之計不樹黨収門墻之恩其公¶
<pb:KR4d0464_SBCK_063-11a>¶
亮謹厚又似夫董侍中與万石君也幾丗幾年孕此¶
忠純方沭恩扵鳯沼俄星隕扵中軍痛丹青之宛轉¶
追𦘕像扵麒麟此非一巳之私議在中外哀悼所不¶
忍聞也惲爰自布衣仰公清塵接樽酒扵中統之首¶
與賔筵扵至元之春每燕語之衎衎頋若&KR0045;顒之可¶
賔矧二弟之欵曲辱交乆而情親雖草𪧐而罔哭聊¶
寓哀扵斯文伸孺子之薄奠庶劒繫扵徐公之墳也¶
尚享¶
　　　　遷奉曽外祖殿試靳公𥙊文并外妣李氏¶
惟公才徳兼𤰅元精孕和早擅塲屋三中巍科人文¶
之譽在公寔多正大&KR0004;元公卒冝津權厝新瀧幾七¶
十春殯而未𦵏譬彼行人㱕不及家&KR0154;寕其身兹者¶
<pb:KR4d0464_SBCK_063-11b>¶
日吉時良奉安祖傍祔以元配永閉深藏魂而有靈¶
以賁幽光尚享¶
　　　　遷奉安縣丞外祖并外媪王氏𥙊文¶
惲以前&KR0010;後十一月廿三日為迁奉之事巳告尊靈¶
今者應期舉厝永慰幽煢以順從祖以安則郷祔我¶
外妣閟此玄坣靳雖衰宗在公未傷有甥妷以主祀¶
重時思而不忘是則不必其子而光&KR0045;也有牲斯羜¶
有酒斯香神惟昭鍳歆此一觴尚饗(及葬公伯兄/孝思貢士及)¶
(姆/氏)¶
秋澗先生大全文集卷第六十三¶
