# -*- mode: mandoku-view -*-
#+TITLE: 秋澗集
#+DATE: 2015-09-23 10:26:05
#+PROPERTY: JUAN 43

¶
　　　紫山先生易直解序¶
紫山胡公年未強仕應奉翰林潔居官舍者幾十載¶致
力讀書究明義理期於逺大取易卦辭編書屋壁¶時不
肖忝在言列過而見焉詢其故曰吾朝夕洗心¶将範模
<pb:KR4d0464_WYG_043-1b>
四聖人庻幾言行適冝而寡尤悔焉非特說¶夫言竒而
法也識者己以通材有用許之爾即地官¶佐省幕總尹
大郡提憲外臺平生藴藉見諸施設其¶至公正大之論
卓異特逹之舉固不可枚數要之伸¶吾志行吾道不阿
合取容於時不俯仰勉從於衆可¶行則行不可行則止
其晚節脱屣軒冕笑傲林泉進<md:KR4d0464_SBCK_043-1b>¶退兩間知命隨時從容
中道蓋棺論定皆曰紫山曠¶逹英邁士也稽余疇昔諗
其得於易者為多初不知¶其有所著述公没之三載嗣
<pb:KR4d0464_WYG_043-2a>
子伯馳攜所著易解懇¶題其端公與僕自弱冠定交氣
義契合互為知己今¶雖衰懶撫其遺書忍無一言發越
潛輝夫易聖人憂¶世書也純粹精深通貫三才理包萬
彚其用必須見¶於開物成務之實然通其變必當逹其
辭逹其辭欲¶見諸用者不於先覺躬行踐履之實跡而
取法焉未¶見能造其窔奥也昔宋名儒劉斯立作學易
堂記但¶序日用常行事而曰余學易矣論者以為得體
况紫¶山踐履工夫形諸事業復推己所得纂而成書啟
<pb:KR4d0464_WYG_043-2b>
廸¶後人可謂得聖賢忠恕之道矣學首復能考公平昔<md:KR4d0464_SBCK_043-2a>¶操履得其端倪以之尋繹隠賾奥妙之㫖則思過半¶矣
大徳二年冬十月八日謹序¶
　　　總管范君和林逺行圖詩序¶
燕趙自古多豪邁慷慨之士雖時移俗易不復千古¶而
海山沉雄通貫斗極鐘靈孕秀間亦見其人焉和¶林廼
國家興王地有峻嶺曰哈喇達巴大川曰伊¶克穆稜表
帶盤礴據上遊而建瓴中夏控右臂而扼¶西域盤盤鬱
<pb:KR4d0464_WYG_043-3a>
鬱為朔土一都㑹然去京師數千里地¶連廣漠氣肅𤣥
冥中土人聞話彼間風景毛髪森豎¶已不勝其凛然矣
况行役於其間哉至元丙戌¶詔皇孫晉王於其地建藩
開府鎮䕶諸郡燕人范¶君徽卿早以湯液供奉徽卿為
人讀書尚義以功名<md:KR4d0464_SBCK_043-2b>¶自憙識逹時務臨機果决非特以
方伎進也凢侍行¶者三往返焉所謂沙漠寥逈風雪寒
沍險阻艱辛備¶嘗之矣其志益厲氣益振曽無退縮顧
避之私今人¶暫適數百里間者輒有離别可憐之容抱
<pb:KR4d0464_WYG_043-3b>
被入直省¶署傍徨顧妻子語頰刺不能休較以徽卿之
事非豪¶邁慷慨者乎冝遂雅志掇美仕而収功於藥籠
者不¶止邯鄲故歩也友生尚藥長段鼎臣壮夫為人擊
節¶嘆賞之不足復持所繪逺行圖将求名公歌詠庸彰¶
其名譽屬序其端予謂徽卿志行固可振衰激懦為¶臣
子忠勤之勸復欲形諸歌咏庻有聞風而興起者¶焉大
徳二年十二月臘日序¶
　　　易齋詩序<md:KR4d0464_SBCK_043-3a>¶
<pb:KR4d0464_WYG_043-4a>
予往歳需命延芳東淀識供奉姚君於稠人中儀¶觀秀
偉襟量伉朗及聽其談論灑灑有斷决固疑其¶非建除
流也舜卿河東人少博學起法家為專門嘗¶從事憲司
以平反稱用薦來京師當塗者将處之秋¶官司平既而
侍從官有以善占筮聞者一日緹騎到¶門以所詢上對
多徴驗中事幾由是待¶詔金門日承恩睞者蓋有年於
兹四方稽疑問計¶者胥以正理示之曰人事順蓍蔡不
吾戾也皆知所¶止而去然舜卿資耿介負才氣思効用
<pb:KR4d0464_WYG_043-4b>
於明時者為¶切顧是覆逆有不屑為者足跡亦未嘗及
權貴門墻¶求展其所藴賢士夫歆其志尚如此樂與之
遊從嚴¶範泉嘗題所居曰易齋率賦詩極口幽賛近持
嚴翰<md:KR4d0464_SBCK_043-3b>¶相過屬題其端且曰序吾平生閣下十年幸詳之
過¶此非所知也予告之曰昔劉斯立記學易堂但筆其¶
夙昔日用常行之事洗心工夫不一言及論者謂得¶體
蓋易之為書聖人之世為盡人事作也吾用既明¶道固
在其中矣嗚呼舜卿胷中自然之理善學不言¶之妙與
<pb:KR4d0464_WYG_043-5a>
斯立其亦同然者乎元貞乙未冬十月望日¶序¶
　　　洪洞縣王舜卿敬親堂詩卷序¶
昔賢論孝子之事親也務為敬愛交至恐其恃愛而怠¶
慢生故父子異宅而處復慮孝愛簡而弗洽迺有問¶搔
痒痛之節所以廣其敬愛也然宣尼語孝之大經¶以不敬
其親謂之悖禮徒能養而禮法不足又深警<md:KR4d0464_SBCK_043-4a>¶於言游蓋
明孝之用固有愛敬之别究其本體主一¶無適與親之
重事之大復何以加於敬乎予官晉府¶者五年得純孝
<pb:KR4d0464_WYG_043-5b>
之士曰王君舜卿舜卿世居洪洞縣¶東陽里自曾祖惠
祖誠祖母張氏繼享遐齡子孫俱¶以善事聞舜卿夙承
家範復知讀書勵行增益其情¶文之不足者奉其父伯
玉君恪供子職謹身節用惟¶恐甘㫖之有闕也氣和色
愉所期致志之樂也孺慕¶情至洞洞屬屬如不勝而有所
失由是取信於朋類¶傳美於鄉閭僉曰舜卿誠孝人也
予嘗過其廬扁曰¶敬親庸表順徳後廿餘載予在翰林
其友人中省東¶曹掾郭文卿相過而請曰舜卿自經翰
<pb:KR4d0464_WYG_043-6a>
學先生題品¶後信道愈篤家居教授克終孝養有司辟
舉辭皆不<md:KR4d0464_SBCK_043-4b>¶應邑大夫洎士之能文辭者咸歌贊之然未
免為一¶鄉士也不肖交最欵将求詩什於朝士庻播其
清譽¶幸念疇昔賜以序文予謂文卿曰河東三聖人所
都¶平陽實放勲所理其至徳之所感格深澤之所涵濡至¶
今尚有存者晉卿乃晉産之良孝行既超乎流輩隠¶居
復求其志尚自可追遺風而厲衰俗矣昔唐董召¶南隠
居行義昌黎先生作詩發其潛徳宋徐仲車力學至¶孝
<pb:KR4d0464_WYG_043-6b>
紫陽朱公特書卓行二子之名因之昭晰顧予衰¶老其
言豈能為人重輕哉文卿曰士志獲伸於知己¶後生借
重於先進此理之必然况嘗趨下風而接清¶光者乎不
然幽隠之士烏能名於後世耶予曰有是¶哉於是乎書
大徳二年戊戌歲重陽前二日序<md:KR4d0464_SBCK_043-5a>¶　　　雪堂上人集類諸名公雅製序¶
雪堂上人禪悦餘暇樂從賢士夫遊諸公亦賞其爽¶朗
不凡略去藩籬與同形迹以道義定交文雅相接¶故凡
<pb:KR4d0464_WYG_043-7a>
有營建游謁或懇為紀述或贈之詩引三十年¶間累至
數百篇非好之篤求之切安能致多如是耶¶乃自諗曰
緩標玉軸藏之篋笥銀鈎翠琰列之廊廡¶焚香煮茗玩
味者有時拂拭塵埃披讀者有數不若¶纂為一編刋之
版木用廣其傳遂詣秋澗翁以序引¶為請予詰之曰夫
浮圖氏一生死外形骸百年斯世¶電露起滅事業功名
一歸虚寂而後己今吾輩既以¶不朽計實其空無復欲
申衍㣲義其説何居師曰在¶吾教法中凢嚮善積行述
<pb:KR4d0464_WYG_043-7b>
贊偈為之證據今某踵雁<md:KR4d0464_SBCK_043-5b>¶塔之故例續千佛之名經集
羣英聚衆美期欲布恒¶河沙界等須彌盧共傳為無盡
藏不求詞林大居士¶為表暴其端倪皷舞其宿緒是猶
以明月之璧夜光¶之珠無因而暗投可乎予曰有是哉
昔文暢參寥子¶愛仰昌黎東坡名徳屢造門墻二公以
墨名儒行時¶與其進至贈之序贊雄深雅健與時俱新
膾炙人口¶由是後世知有二僧之名雪堂其亦文暢參
寥子之¶流與至於行業風義讀其文頌其詩自當知之
<pb:KR4d0464_WYG_043-8a>
兹不¶復云¶
　　　樂籍曹氏詩引¶
樂籍曹錦秀緩度清歌一日來為予壽因詢之曰汝¶以
故家人物才色靘麗風韻閒雅知名京華為豪貴<md:KR4d0464_SBCK_043-6a>¶招致
逞妙藝而佐清歡日弗暇及不知何取於予而¶得此哉
曰妾雖不慧請解之無猥以薄技陳述古今¶興亡閨門
勸戒必探窮所載記傳詠詩掇採端倪曲¶盡意趨乆之
頗有感悟欲為效顰願乞一言為發越¶俾妾姓名得見
<pb:KR4d0464_WYG_043-8b>
於當代名公才士題品之末庻幾接¶大雅之高風一時
増價飲靈芝之瑞露七竅生香不¶同落花飛絮委跡於
塵泥間耳先生寧無意乎曰予¶少有志於時中年多故
毎感事興懐登高作賦以攄¶其底蘊由是頗以文字知
名今老矣百念灰冷有瞑¶目澄心燕坐焚香而已惟集
賢翰林諸名勝擅文雅¶而足才情念芳魂而餘蘊藉者
肩相摩而踵相接也¶琢肝腎而製錦綺因咳唾而成珠
璣摸冩鶯花之狀<md:KR4d0464_SBCK_043-6b>¶形容月露之情只在揮毫之頃耳彼往
<pb:KR4d0464_WYG_043-9a>
求而得之如¶杜秋娘之善謳金縷薛校書之秀發蛾眉
元相國杜¶樊川皆贈寄詩什語意清新膾炙人口自可
因之以¶傳不朽尚何俟粃糠之辭簸掦於前哉曰請即
書此¶語令妾持之以為先容叩蓬萊瀛洲之境而問津
焉¶不亦可乎¶
　　　磁州采芹亭後序¶
采芹亭者前州倅劉漢之所建也予自壮年宦游河¶朔
間毎過滏陽遽必趨拜楊公而去一日先生率¶予謁州
<pb:KR4d0464_WYG_043-9b>
之廟學指其廢而未理者曰此郡庠也此頖¶池也此頖
之采芹故址也承平時學校之盛視數州¶為冠吾雖耄
要當修完庻復舊觀據當時所存者雖<md:KR4d0464_SBCK_043-7a>¶一瓦一石俾保
之勿壊既而先生下世壬辰冬予復¶過滏陽所謂芹亭
者巍然如翬飛翼跂宛浮波面荷¶香藻影曉風凉露士
子游息徜徉其上沾濡芬霏歌¶詠思樂殆有登瀛之快
已而翰屬曹生因求書其事¶楊公疇昔之言不覺蹶然
於中雖罔及施勞使來者¶是心不匱實先生有以錫之
<pb:KR4d0464_WYG_043-10a>
我其可不念哉先生名¶威字震享承安人姿剛直有文章
議論少嘗以蕃兵¶為儒将有功西夏建元初年中書嘗
召為詳定官已¶而言事以星變勸大臣宜解機務以避
賢路不然且¶有大咎不聽遂拂衣南歸教授鄉里壽八
十終於家¶迨至元五年㐮陽破吕文煥出降五月北覲
過磁先¶生贈之詩云連隂六十日平地一尺水今朝與
明日<md:KR4d0464_SBCK_043-7b>¶淋瀝尚未止此者天垂戒其中有至理降将吕太
尉¶飯畢行欲起偶爾得㑹面舍館接爾汝自言鎮㐮陽
<pb:KR4d0464_WYG_043-10b>
於此今五紀為惜萬人命此來非為已¶聖王錫深恩高
爵還故里一飯尚有報盡忠從此始¶余謂我國家萬方
同一軌得之無不得東南一隅耳¶向使君不來宋歴能
有幾人生苟冨貴直筆一張紙¶見説李陵生不如張廵
死吕為之斂衽而去撫巻懐¶賢豈勝感嘆若能取孟亭
例祀先生於學宫俾死而¶不忘儲宫祝香回洒汗而書¶
　　　雪庭裕公和尚語録序¶
至元丙子夏予考試河南由汝抵洛崧前勝槩盡在¶目
<pb:KR4d0464_WYG_043-11a>
中只欠少林一遊耳東行擬取道轘轅庻饜宿願<md:KR4d0464_SBCK_043-8a>¶竟以
事奪不果耿耿在抱至神遊洞閤兩花繽紛悅¶與真遇
今年甲午冬萬壽主僧圓譲偕少林惠山來¶謁因及山
中物色與向夣不少異相顧一笑乃有是¶耶遂袖出一
編曰先師雪庭語録也仍合爪前請曰¶公山林清興雖
未稱遂幸題辭篇端以為他日張本¶寧無意乎予以事
與心會似非偶然者按所具騰説¶以應懇求雪庭初參
萬松秀公萬松得法雪巖上人¶縱横理窟深入佛海至
<pb:KR4d0464_WYG_043-11b>
於游戲翰墨與閒閒屏山二¶居士互相贊嘆為方外師
友其器業槩可知己師參¶禮閲十寒暑獨能秀㧞叢林
得根據為奥遂出世主¶奉福精藍繼應少林敦請招提
禪刹號中天名勝板¶蕩後増崇起廢頓還舊觀緇徒具
瞻蓊若海㑹於是<md:KR4d0464_SBCK_043-8b>¶欵龍庭而振舉宗風敞五林而宏閳
家教因縁會合¶傾動一時以無礙妙辨現當機應身處
統堂第一位¶者蓋有年於兹從是而觀自非克荷佛乘
大異倫類¶機鋒峻整逈出物表者能如是乎今古本己
<pb:KR4d0464_WYG_043-12a>
净真如¶迹空學其法者能鑽研故紙即心印所在求向
上一¶著恐不待夜雪横腰而悟面壁西來之意蓋有之
矣¶吾未之識也是歲仲冬開局前三日書¶
　　　孝節王氏詩巻序¶
傳稱夫有再娶之義婦無二適之文蓋天地之常經¶人
倫之大綱也然風霜别草木之性衰俗表幽貞之¶節求
之於今王氏其人也父振北渡後嘗為州權司¶年耄無
嗣納州将劉六郎為門倩得一子甫半歲而<md:KR4d0464_SBCK_043-9a>¶婿亡既而
<pb:KR4d0464_WYG_043-12b>
父以女年甚艾且無母氏議復館甥於室女聞¶之跽父
前而言曰家貧無嗣世之常事婦人再醮奈¶名教乎有
誓死而已父壮其志遂寢無幾異母弟用¶國俗欲行續
嫓王氏出好言置叔於姑前以人倫正¶理折之曰寧守
節而死不失節而生且夫者天也天¶不可逃行違神明
天則罰之即欲自戕頼左右救而¶免叔亦感義烈而止
時劉帥歿已乆世業扶疎諸子¶分居其姑秦氏亦無子
孤影㷀㷀空闈索處王氏善¶組紃以供日需提挈子傑
<pb:KR4d0464_WYG_043-13a>
歸養秦氏以極孝恭教其¶子至通習儒吏致卓有所立
於是風動鄉閭義激行¶路耆舊士夫交章舉保䝉旌表
門閭曰孝節王氏¶之里嗚呼光顯哉及秦亡顧劉氏三
代浮殯淺土子<md:KR4d0464_SBCK_043-9b>¶孫游宦力不暇及遂獨營墓田總理塟
具凢溝合者¶十餘竁鄉人來觀無不驚嘆曰丈夫兒有
不能辦者¶何賢孝如此王氏處寡四十寒暑言笑未嘗
露齒素¶髪盈簪氣貌幽閒所謂老而益堅者也鄉里
偉其徽¶美一日子傑來請文因泚筆而序之庻幾備采
<pb:KR4d0464_WYG_043-13b>
管彤¶區明風烈者演柏舟之誓云<md:KR4d0464_SBCK_043-10a>¶　　　嘉善録序¶
刑者成也一成而不變民之生死俗之慘舒係焉故<md:KR4d0464_SBCK_043-10b>¶君
子悉其聰明致其忠愛而盡心焉在唐虞三代之¶際風
俗淳教化備已有輕重適冝矜恤哀敬之感况¶肺石雪
寃棘林夜哭之後哉此疑獄折獄等集所由¶作也大都
路總管府推官李君威卿少習城旦書以¶儒術飾吏事
復取經史子集下逮百家之説凢關於¶刑憲者撮其機
<pb:KR4d0464_WYG_043-14a>
要纂而從類先之以歴代法令輕重¶沿革著明其體繼
之以聽斷節目之詳彰施其用凢¶三十二門名曰嘉善
録一日攜示秋澗翁懇題其端¶予雖衰耄胷中耿耿尚
在士有好學而兼善者廼喜¶聞而樂道之自政教陵遲
獄辭繁閧事至持難手有¶未易措者故職任推理衆為
抵諱然協中輔治之具¶雖聖人視之為切務者孜孜焉
存心而盡意可謂超<md:KR4d0464_SBCK_043-11a>¶出於流俗之表矣况有致知之資
居可行之職當推¶鞫審决之際屬類比事稽古凖今融
<pb:KR4d0464_WYG_043-14b>
㑹貫通俾時有¶稱平不寃之譽為不難矣昔宋祥符間
有獄官張慶¶者以矜慎自持其囚徒飲食湯藥卧具必
加精潔其¶後子孫奕葉登第顯宦於朝論者謂慶平昔
重䘏獄¶事隂徳致然况殫精覃思盡心於五罰五用者
哉威¶卿尚勉行其所學善推其所得而愛物兼善之澤
詎¶可量耶¶
　　　西巖趙君文集序¶
西巖趙君系出遼勲臣開府公後遭時多故家業中¶衰
<pb:KR4d0464_WYG_043-15a>
西巖崛起&KR0373;畆從龍山吕先生學金自南渡後詩¶學為
盛其格律精嚴辭語清壮度越前宋直以唐人<md:KR4d0464_SBCK_043-11b>¶為指歸
逮壬辰北渡斯文命脉不絶如綫頼元李杜¶曹麻劉諸
公為之主張學者知所適從惟虎巖龍山¶二公挺英邁
不凡之材挾邁往凌雲之氣用所學所¶得偃然以風雅
自居視李協律趙渭南伯仲間也雅¶為中書令耶律公
賔禮至令其子雙溪從之問學由¶是趙吕之學自為燕
薊一𣲖西巖受業適丁兹時探¶究其淵源沉浸乎醲郁
<pb:KR4d0464_WYG_043-15b>
加以立志堅篤講肄不倦宜¶傳遺緒最為知名士捐館
後十五年子天民攜所著述¶西巖集見示求引其端廼
為之說曰文章天下之公¶器與造化者争衡為之甚難
故得其正傳者亦不多¶見豈非天之降才不易而人之
器識亦有限量耶惟¶就其材地所至學問能就以自得
有用為主儘名家<md:KR4d0464_SBCK_043-12a>¶而傳不朽若必曰須撐霆裂月碎破
陣敵穿冗險固¶者方可為之則後生晚學不復敢下筆
矣如西巖之¶氣淳而學古材清而辭麗自足以攄平生
<pb:KR4d0464_WYG_043-16a>
之底藴為¶後進之規模異時有大辭伯出如王臨川元
新興纂¶李唐之英華續中州之元氣序文章之宗𣲖
者則於¶是集亦有取焉¶
　　　遺安郭先生文集引¶
關輔天下形勝地有終南太華洪河涇渭為之襟帶¶姬
周之所積累漢唐之所經營雖時異事改彼忠厚¶雄傑
之餘風山川英靈之萃秀而在於人也意其必¶有瓌竒
文雅之士生乎其間僕嘗思一遊求其人與¶之縱竒觀
<pb:KR4d0464_WYG_043-16b>
歴遺跡羡山河之良是嘆興亡之無窮豁<md:KR4d0464_SBCK_043-12b>¶逹芥蔕以忘
吾憂寤寐平生未遂斯願至元乙亥冬¶猥判晉幕夤縁
迎謁扺華隂東歸殊悵然也爾後毎¶自秦雍來者必為
訪問雖得其髣髴而士之聽見初¶不知也大徳庚子春
方謝事不出有客叩門剥啄自¶稱奉先郭良弼嵒甫攜
示先世遺安先生文集請引¶其端細為披讀蓋信道篤
燭理明攻詩文為顓門之¶業者也豈非向所謂瓌竒文
雅之士乎雖未西遊其¶山川人物已在吾目中矣奈何
<pb:KR4d0464_WYG_043-17a>
衰老懶於論載請益¶勤乃勉為之説曰文章雖推衍六
經宗述諸子特言¶語之工而有理者乎然必需道義培
植其根本問學¶貯蓄其穣茹有淵源精尚其辭體為之
不輟務至於¶圓熟以自得有用為主浮艷陳爛是去方
能造乎中<md:KR4d0464_SBCK_043-13a>¶和醇正之域而無剽切撈攘滅裂荒唐之弊
故為之¶甚難名家者亦不多見惟周卿先生天資冲粹
内守¶峻潔自㓜力學為健舉子中年流離不易所業故
徳¶望彌高文學益冨致逺近尊禮又少日以外孫行接
<pb:KR4d0464_WYG_043-17b>
際蘭泉先生所交麻段孟李諸公皆秦晉名士其資¶之
深學之博與夫淵源講習可謂有素矣故詩文溫¶醇典
雅曲盡己意能道所欲言平淡而有涵蓄雍容¶而不廹
切類其行己藹然仁義道徳之餘孔子曰有¶徳者必有
言信乎其有言也所可惜者連蹇塲屋不¶遂一第侍謀
省幕道弗大行然信於今者不必傳於¶後晦於始者其
終必顯曰顯與晦必時之待揚雄氏¶所謂五百年必得
其人然寥寥四海豈無知音者恐<md:KR4d0464_SBCK_043-13b>¶表聖之言乃為通論
<pb:KR4d0464_WYG_043-18a>
况有賢子孫為之揚顯者哉今¶文治蔚興學者日衆異
時板本一出有序關右之宗¶𣲖究蘭泉之命脉者則於
是集知所崇尚矣¶
　　　翁三山史詠序¶
自伯魚趨庭宣父訓以學詩俾興起志意通逹事¶理造
夫大學閫域由是後之學者有以取法知所適¶從伊川
先生嘗欲體詩叙童子切務令朝夕諷誦發¶其意趣蓋
遵遺㫖也六經之外其次莫如史然載籍¶浩博初學者
<pb:KR4d0464_WYG_043-18b>
欲遽渉獵譬如算沙海上成功何年故¶前世有帝王鏡
略小學史斷䝉求箋要等編皆誘之¶易以覧誦速収見
效今慶元路總判三山翁侯元臣¶復擴充前人規模取
通鑑編年事跡顯著者綴聨五<md:KR4d0464_SBCK_043-14a>¶言絶句二千餘篇其歴
代之隆替君臣之得失粲然¶具列辭直而不晦言簡而
意足使初學者讀之易曉¶而難忘庸他日融會通貫之
漸或曰牽合章句破碎¶全史不幾於篆刻雕蟲之弊乎
予曰不然聖賢進修¶學有大小傳有後先子夏所謂譬
<pb:KR4d0464_WYG_043-19a>
之草木區以别者¶為得之矣况翁侯是作特為童䝉所
設就其所成就¶而論可謂祖聖訓述賢傳攄己志惠後
學好古博雅¶者矣大徳四年月日謹序¶
　　　燕山王氏慶弄璋詩引¶
史館簡閱王生子憲自其先世以篤行至孝培植根¶本
子孫奉承家致屋潤復能尚義好禮為名公賢士¶夫稱
道都城人物浩繁由是王氏以孝義知名子憲<md:KR4d0464_SBCK_043-14b>¶㓜䝉訓
誨卓有所立以良家子選侍閭門擢直玉堂¶謹愿文雅
<pb:KR4d0464_WYG_043-19b>
出色同輩有光故家所不足者嗣續為念¶大徳庚子夏
佳氣充閭璋輝呈瑞犀錢玉菓已浴蘭¶湯綵筆柘弓載
臨晬旦以予在院中最為耆舊來乞¶名乃取先世積善
而不近名種徳而不求報命之曰¶餘慶先儒有云善惡
之報至子孫而後定又云賢者¶必有後王氏其有子也
冝矣謝庭春好羡玉樹之臨¶風竇桂枝榮望讀書而有
日徐卿二子少陵有歌嗣¶深晬日涪翁伸頌凡與往來
者皆冝作詩用展光賀
<pb:KR4d0464_WYG_043-20a>
　　　贈李逹之詩序¶
李逹字逹之汲梁人世将家既長游燕遂占籍焉為¶人
慷慨樂易好閒便静以相術行於時然不以藝自<md:KR4d0464_SBCK_043-15a>¶矜與
僧西雲相善講主和一日以領宗門事為問切¶語其徒
曰汝師不數日逺行尚欲何為不浹旬而逝¶又同術者
指一井工有坎阨斃不出來日逹曰否坎¶阨則無将縊
而死果然南官程總尹以除日訪之曰¶喜只在此日口
未落而除下其應騐若爾僧龕禪榻¶曽不惜朝鏡之磋
<pb:KR4d0464_WYG_043-20b>
跎醉袖笻杖常歴遍春烟之巷陌¶世味宦情兩皆泊如
其兄顯道以偏師戍𤓰歩殊光¶顯也書屢招不赴或疑
焉逹曰兄安余無所希冀何¶往其安貧守分如是者有
屋數間在崇仁東市門田¶五頃近潞水澹臺里歲得租
粟自餬其口云¶
　　　義齋先生四書家訓題辭¶
義齋先生姓石氏諱鵬字雲卿父璧自五臺東徙唐<md:KR4d0464_SBCK_043-15b>¶封
家焉世傳儒業中戊戌選終保定路勸農使先生¶早以
<pb:KR4d0464_WYG_043-21a>
文行師範一方至元丙子用辭科魁多士資純¶篤恬於
世味惟閉戸讀書務為無所不窺四書小學¶尤所致力集
其所得遂至成書沉潛玩味者有年反¶復更易初不去
手易簀際屬其子承義等曰吾平昔¶精力盡在是書藏
之家塾詒訓子孫吾世其庻幾乎¶承宗奉遺命以叙引
來請僕憶提憲燕南時按行屬¶縣與先生有一日之雅
今雖衰耄忍蘄一言庸慰存¶没夫四書所載性命道徳
之懿修齊治平之方道統¶所由傳授學者所以修習推
<pb:KR4d0464_WYG_043-21b>
明天理維持世教如水¶火菽粟日用而不可闕伊洛名
公後宋諸儒集解纂¶疏論之詳矣近年上而公卿大夫
下而一邑一郡之<md:KR4d0464_SBCK_043-16a>¶士例皆講讀僉謂精詣理極不可加
尚先生復能沉¶浸濃郁含英咀華發先儒之未及附己
意之所見自¶為一家之説其學與志可謂勤而知所務
矣蓋士生¶斯世不可虚拘出則行道濟時隠則立言垂
後况性¶命之理仁義之端非由外鑠皆性分之所固有
職業¶之所當為盡其在我者而已初無先後淺深之間
<pb:KR4d0464_WYG_043-22a>
故¶子貢曰文武之道未墜於地在人賢者識其大者子¶
夏亦云君子之道孰先傳焉孰後倦焉是則先生著¶述
之本意也若秪以篤信好學修辭明志遺訓子孫¶啟廸
後學折𠂻聖賢則義齋之名亦當傳聞於後於¶是乎書
大徳辛丑歲孟夏吉日題¶
　　　義齋先生小學家訓序<md:KR4d0464_SBCK_043-16b>¶義齋先生補註小學書藏之家塾未嘗示人治命其¶子
承宗曰當攜謁秋澗翰學庻明吾志先生既没鄉¶邑士
<pb:KR4d0464_WYG_043-22b>
人楊飛卿将板行焉承宗致遺命懇求序引僕¶向游宦
趙北與先生夤縁私覿欵洽則未也用是追¶念疇昔敢
攄臆見昔晦庵朱文公既集註四書俾大¶學之道體用
本末昭然顯著復慮童䝉之士弗知趨¶向次第不能入
道義之門造治平之域復述此書俾¶為師者知所以教
弟子知所以學雖曰小學其文辭¶雜出於聖經賢傳百
家之書言㣲行懿顧先師宿儒¶究竟踐履有終身不能
盡者近年科舉不行士趨實¶學曰師弟子云者專務講
<pb:KR4d0464_WYG_043-23a>
明收功致効舊有標注未¶極詳備今先生之注究其淵
源辭㫖之奥與夫品節<md:KR4d0464_SBCK_043-17a>¶度數之詳隨其繁簡而具載焉
純直明坦俾初學者¶觀之易於省解如陟高而得梯階
濟深而遇舟楫其¶急先務應時求不為無補先生諱鵬字
雲卿自號義¶齋保之唐縣人隠居求志潛心著書不求
裱襮吾聞¶積善勤學報施不及其身而發越於後者
必大則是¶書之出先生之志之學光明於時也審矣¶
　　　西溪趙君畫隠小序
<pb:KR4d0464_WYG_043-23b>
予既冠受館於漕使周侯因與門下士趙君子玉游¶乆
之熟其為人資清雅而有幹局心機巧而善繪事¶其初
家藏營丘遺墨朝夕愛玩不去其手遂有所得¶繼遇東
丘畫工沈氏指授筆法又嘗西遊太行窮巖¶岫之深峻
視雲烟之變化當其情得意㑹留連忘歸<md:KR4d0464_SBCK_043-17b>¶動經旬月由
是於仁智妙趣得其動静之理又操觚¶染翰覺心手洒
洒無留思嘗為亷右相董承㫖及僕¶作亷泉野荘秋澗
等圖景氣蕭爽雲烟清潤筆簡而¶意足其寄興雲霞放
<pb:KR4d0464_WYG_043-24a>
情林壑有淡墨冩出無聲詩之¶譽或譏懐材抱技不沽
價以求售曰人物者天地之¶幻化圖畫者又人物之幻
影彼功名烜赫富貴薫天¶者倐忽之頃已歸磨滅况
韋布之士欲取聲華於虚¶幻之餘不幾於惑歟然所以
孜孜於此者特遣興適¶懐冩吾胷中之丘壑爾聞者為
知言大徳辛丑夏邂¶逅都城為予臨楊息軒緑野探梅
圖髣髴三昩不傳¶之妙復懇於予曰僕老矣技進止此
幸惠顧序述平¶生傳遺子孫乃語之曰昔曹霸樂藝而
<pb:KR4d0464_WYG_043-24b>
忘貧賤郭熈<md:KR4d0464_SBCK_043-18a>¶頭白餘筆力少陵山谷為賦丹青引秋山
歌攀附驥¶尾名垂不朽顧僕何人敢望於二公哉趙君
趙君其¶奈爾何子玉曰不然前賢後賢其揆一也古徃
今來¶各其時也顧在中朝聞望老於文學者孰出公
右¶言念夙昔能無情乎既不獲已乃援毫而識之趙氏¶
系出桞城宦族當天兵南下父通福以義勇附太師¶國
王帳下從定河朔屢立戰功壽終定武漕使周侯¶以葭
莩故表其勞績䝉¶先朝收録二子仍復其家仲列名侍
<pb:KR4d0464_WYG_043-25a>
從後歴尉完利¶等州州尹次曰澄即子玉也受中山三
司使晦跡管¶庫餘三十年無毫髪㸃汚蓋其胷次脱洒
不為物欲¶所累故也五子秉仁秉溫縁父好尚亦馳譽
丹青云<md:KR4d0464_SBCK_043-18b>¶是歲秋七月上旬二日秋澗翁謹述¶
　　　崇真萬壽宫都監馮君祈晴詩序¶
大都辛丑夏仲暑雨大作霑霪不輟至五旬之乆泥¶塗
坎陷車馬不通潢潦漲漫浸貫川澤小民咨怨農¶夫告
病崇真萬壽宫都監石泉馮君乃謀於道衆曰¶吾輩奉
<pb:KR4d0464_WYG_043-25b>
正一法以祈禳為業覩其如是雖不吾以安¶可坐視而
弗救耶於是致齋潔肅儀物籲告穹蒼飛¶檄諸部懇以
七日為開霽之度及期果六丁斂虐曦¶馭騰光士庻獲
覩天日晴明之快免昏墊陷溺之苦¶於是羽客儒流咸
作詩讚揚湖廣儒學提舉戴月澗¶以序引見屬戴交乆
情欵有不能己者廼題數語姑¶塞其請予嘗讀洪範九
疇觀天人相感之際隨所召<md:KR4d0464_SBCK_043-19a>¶禎祥災沴應之吁可畏也
故三代君臣遇災知懼固¶曰修己敬天為務而禱謝禋
<pb:KR4d0464_WYG_043-26a>
禜盡諸人事者自不容¶己逮漢¶静應張公以神道設教
體含清虚用周慈憫為國家¶祈天永命為黎庻祓除不
祥由是祈禳祭醮自為一¶家之學傳授科式符籙具在
也然得其人則法靈而¶著效苟非其人道不虚行傳曰
至誠感神又曰至誠¶動金石道雖殊途其致則一若石
泉馮君之祈晴有¶騐其亦持守誠敬祭醮精嚴善於宏
衍宗風者哉諸¶君作詩稱美不亦宜乎其年秋七月廿
三日秋澗翁¶漫書
<pb:KR4d0464_WYG_043-26b>
窮閻飄泛逝川東千里嘉禾一雨空&KR1143;&KR1143;複翎雲影<md:KR4d0464_SBCK_043-19b>¶外
林林萬木水光中慘舒何待鞭奇石禱籲端能格¶上穹
千古¶盟威神力在崇真壇下振高風¶
　　　紫山胡公哀挽詩巻小序¶
挽章者哀傾逝而寓夫所感之辭也予於紫山既哀¶之
而復有以惜焉紫山起諸生進擢館閣掦歴省臺¶官至三
品壽幾七秩順受委正略無慊愧於何嗟惜¶所惜者材
超卓而不凡氣正大而不替可以挺公論¶而勵衰俗激
<pb:KR4d0464_WYG_043-27a>
清風而作士氣邇日天柱峯摧少㣲彩¶晦士林憔悴失
所景仰不知乾坤純粹之精山川英¶秀之蘊幾世幾年
氤氳感㑹復生斯人此黄鳥之詩¶薤露之歌有不容己
者忝與紫山三世交遊氣合情<md:KR4d0464_SBCK_043-20a>¶欵故其子典簿特屢徴
鄙作既序夫易解復記其祠¶堂今夕以斯文為念孝心
追逺誠宜嘉尚顧筆力衰¶薾奚能發潛徳之幽光倡作
者之端緒然眷懐疇昔¶重以陳太常北山之請敢攄平
生所得於公而可深¶惜者冠之篇首云大徳辛丑歲秋
<pb:KR4d0464_WYG_043-27b>
仲哉生明秋澗書¶
　　　朝儀備録叙¶
至元辛未歲¶大内肇建始議講行¶朝會禮儀蓋所以尊
嚴¶宸極辨上下而示等威也然事出草創不過㑹集故¶
老參考典故審其可行者而用之其後遇有大典禮¶准
例為式祗取嚴辦一時執事首各司品節其禮之<md:KR4d0464_SBCK_043-20b>¶全體
亦不能究其詳而通貫焉逮侍儀舍人周之翰¶供職乃
纂述物色儀制之品班次度數之則曰¶朝賀曰䇿立曰
<pb:KR4d0464_WYG_043-28a>
開讀皆其己行而可驗復圖注以致¶其詳¶皇儀縟典粲
然明白目之曰¶朝儀備録攜于秋澗翁求考辨焉乃告
之曰汝外祖¶文康公羽儀¶先朝粉飾¶皇猷號禮文稱首
汝父松壑侍儀初事綿蕝獲預選¶習今汝從事於兹又
復有年其見聞之乆講習之熟¶可謂專門學矣况禮之
大綱本乎天理之自然節文¶儀則由人情而折𠂻不容
強知妄擬措私意於其間<md:KR4d0464_SBCK_043-21a>¶雖聖人不過祖述既往隨時
去取故孔子曰周因於¶殷禮所損益可知也其所以行
<pb:KR4d0464_WYG_043-28b>
之者極乎敬慎而已¶故曰其在宗廟朝廷便便言唯謹
爾則是書纂述非¶惟備豫考按即事可行若有集¶國禮
而編㑹要者亦将有所取焉大徳辛丑歲立春¶前五日
秋澗退叟題¶
　　　恕齋詩巻序¶
郎中李侯正卿其先世佐金祖開國子孫衍慶傳嗣¶侯
爵易代後軒裳蟬聯猶為燕雲鉅族正卿資明豪¶踈財
樂善有子二人俱教之讀書勉勵資藉之者惟¶恐不及
<pb:KR4d0464_WYG_043-29a>
與古人愛其子教以義方之説吻合衣冠修¶整僕馬鮮
明喜交遊遇事慷慨與物無凝滯蓋有志<md:KR4d0464_SBCK_043-21b>¶於冨貴利逹
者也人爽約以負之量廓然而能容或¶非禮以相干但
理遣而不校尚恐其守之不堅行之¶不力乃榜其宴息
之所曰恕齋又為未盡也質之於¶秋澗翁将求諸名勝
題咏庸勉其不逮乃告之曰夫¶人之生禀精五行有情
有性仁義禮智生之於中所¶謂性也喜怒哀樂愛惡欲
感之於外所謂情也聖賢¶存養樽節求合乎中而已其
<pb:KR4d0464_WYG_043-29b>
恕云者既盡夫存養之¶功復推而為應物接人之道故
曰推己以及物己所¶不欲勿施於人蓋由内以逹乎外
自漢以來不能體¶認聖賢求諸己意思遂以恕為寛容
之稱雖范忠宣¶之賢亦有恕己恕人之說是狥外以遺
内也何不揣¶其本而齊其末哉今夫己之善推以及人
其不善弗<md:KR4d0464_SBCK_043-22a>¶加諸彼則物之應於我者皆善自無出悖來
違之戾¶尚何寛貸容恕之有今正卿既識其用復能明
其體¶由末以逹其本日就月将緝熈光明則違道不逺
<pb:KR4d0464_WYG_043-30a>
矣¶雖然比之貪冒無厭黷於貨財較班資之崇卑計利¶
害之得失不至傾陷攘奪而不止者為之猶賢乎已¶某
年月日秋澗翁叙¶
　
　
　
　
　
<pb:KR4d0464_WYG_043-30b>
　
　
　
　
　
　
　
　秋澗集卷四十三<md:KR4d0464_SBCK_043-22b>¶<md:KR4d0464_SBCK_044-1a>¶
<pb:KR4d0464_WYG_044-1a>
欽定四庫全書
　秋澗集巻四十四¶
　　　　　　　　　　　　　元　王惲　撰
　
