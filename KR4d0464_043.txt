# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:33.702762
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 43
#+PROPERTY: FILE SB04n0470-043秋澗先生大全文集-卷第四十三.
<pb:KR4d0464_SBCK_043-1a>¶
秋澗先生大全文集卷第四十三¶
　序¶
　　　　紫山先生易直解序¶
紫山胡公年未強仕應奉翰林潔居官舎者幾十載¶
致力讀書䆒明義理期於逺大取易卦辝徧書屋壁¶
時不肖忝在言列過而見焉詢其故曰吾朝夕洗心¶
&KR0005;範模四聖人庻幾言行適冝而寡&KR0057;悔焉非特説¶
夫言竒而法也識者巳以通材有用許之尔後郎地官¶
佐省幕緫尹大郡提憲外臺平生藴藉見諸施設其¶
至公正大之論卓異特逹之舉固不可枚數要之神¶
吾志行吾道不阿合取容於時不俯仰勉從於衆可¶
行即行不可即止又其晚節脱屣軒冕&KR0015;傲林泉進¶
<pb:KR4d0464_SBCK_043-1b>¶
退兩間知命随時從容中道蓋棺論定皆曰紫山曠¶
逹英邁士也稽驗疇昔諗其得於易者爲多&KR0004;不知¶
其有所著述公没之三載嗣子伯馳携所著易解懇¶
題其端公與僕自弱冠定交氣義契合互爲知巳今¶
雖衰&KR0180;撫其遺書忍無一言發越潜輝夫易聖人憂¶
丗書也純粹精&KR0055;通貫三才理包萬彚其用必湏見¶
於開物成務之實然通其變必當逹其辝逹其辝欲¶
見諸用者不於先覺躬行踐履之實跡而取法焉未¶
見能造其窔奥也昔宋名儒劉斯立作學易堂記但¶
序日用常行事而曰余學易矣論者以爲得體况紫¶
山踐履工夫形諸事業復推巳所得纂而成書啓迪¶
後人可謂得聖賢忠恕之道矣學者復能考公平昔¶
<pb:KR4d0464_SBCK_043-2a>¶
操履得其端倪以之㝷繹&KR0046;&KR0296;奥妙之㫖則思過半¶
矣大徳二年冬十月八日謹序¶
　　　　緫管范君和林逺行圖詩序¶
燕趙自昔多豪邁慷&KR0099;之士雖時移俗易不復於古¶
而海山沉雄通貫斗極鍾靈孕秀間亦見其人焉和¶
林迺■國家興王地有峻嶺曰抗海荅班大川曰也¶
可莫瀾表帶盤礴據上游而建瓴中夏控右臂而扼¶
西域盤盤欎欎為朔&KR0095;一都㑹然去京師數千里地¶
連廣漠氣粛玄&KR0115;中土人聞話彼間風景毛髮森豎¶
巳不勝其凛然矣况行役於其間哉至元丙戌¶
詔■皇孫&KR0051;王於其地建藩開府鎮護諸部燕人范¶
君徽卿早以湯液供奉徽卿為人讀書尚義以功名¶
<pb:KR4d0464_SBCK_043-2b>¶
自憙識逹時務臨機果决非特以方&KR0458;進也凢侍行¶
者三徃返焉所謂沙漠寥逈風雪寒沍險阻艱辛備¶
甞之矣其志益厲氣益振曽無退縮顧避之&KR0059;今人¶
暫適數百里間者輙有離别可怜之容抱&KR0013;入直省¶
署彷徨顧妻子語㓨刺不能休較以徽卿之事非豪¶
邁慷&KR0099;者乎冝遂雅志掇美仕而收功於薬籠者不¶
止邯鄲故歩也友生尚薬長叚鼎臣壯夫為人撃節¶
嘆賞之不足復持所繪逺行圖将求名公歌詠庸彰¶
其名譽属序其端予謂徽卿志行固可振衰激懦為¶
臣子忠勤之&KR0134;復欲形諸歌詠庻有聞風而興起者¶
焉大徳二年十二月臘日序¶
　　　　易齋詩序¶
<pb:KR4d0464_SBCK_043-3a>¶
予徃&KR0010;需■命延芳東淀識供奉姚君於稠人中儀¶
觀秀偉襟量伉朗及聽其談論灑灑有断决固疑其¶
非建除流也舜卿河東人少愽學越法家為顓門甞¶
從事憲司以平反&KR0091;用薦耒京師當涂者將處之秋¶
官司平旣而侍從官有以善占筮聞者一日緹&KR0016;到¶
門以所詢■上對多徴驗中事幾由是待¶
詔金馬日承■恩睞者盖有年于兹四方稽疑問計¶
者湏以正理示之曰人事順&KR0433;蔡不吾戾也皆知所¶
止而去然舜卿姿耿介&KR0018;才氣思効用於明時者為¶
切顧是覆逆有不屑為者足跡亦未甞及權貴門墻¶
求展其所藴賢士夫歆其志尚如此樂與之遊從嚴¶
範泉甞題所居曰易齋率賦詩極口幽賛近持嚴翰¶
<pb:KR4d0464_SBCK_043-3b>¶
相過属題其端且曰序吾平生闕下十年幸詳之過¶
此非所知也予告之曰昔劉斯立記學易堂但筆其¶
宿昔日用常行之事洗心工夫不一言及論者謂得¶
體盖易之為書聖人之丗為書人事作也吾用旣明¶
道固在其中矣嗚呼舜卿胷中自然之理善學不言¶
之妙與厮立其亦同然者乎元貞乙未冬十月望日¶
序¶
　　　　洪洞縣王舜卿敬親堂詩卷序¶
昔賢論孝子之事親也務為敬愛交至恐其恃愛而怠¶
慢生故父子異宅而處復慮孝愛簡而弗洽廼有問¶
搔庠痛之節所以廣其敬愛也然宣尼語孝之大經¶
以不敬其親謂之悖禮徒能養而禮法不足又深警¶
<pb:KR4d0464_SBCK_043-4a>¶
於言游蓋明孝之用固有愛敬之别䆒其本體主一¶
無適與親之重事之大復何以加於敬乎予官晉府¶
者五年得純孝之士曰王君舜卿舜卿丗居洪洞縣¶
東陽里自曽祖惠祖誠祖母張氏継享遐齡子孫俱¶
以善事聞舜卿夙承家範復知讀書勵行増益其情¶
文之不足者奉其父伯玉君恪供子職謹身節用惟¶
恐甘旨之有闕也氣和色愉所期致志之樂也孺慕¶
情至洞洞属属如不勝而有所失由是取信於朋&KR0011;¶
傳美於郷閭僉曰舜卿誠孝人也予甞過其廬扁曰¶
敬親庸表順徳後廿餘載予在翰林其友人中省東¶
曹&KR0122;郭文卿相過而請曰舜卿自經翰學先生題品¶
後信道愈篤家居教授克終孝養有司辟舉辝皆不¶
<pb:KR4d0464_SBCK_043-4b>¶
應邑大夫洎士之能文辝者咸歌賛之然未免為一¶
郷士也不肖交㝡欵将求詩什於朝士庻播其清譽¶
幸念疇昔賜以序文予謂文卿曰河東三聖人所都¶
平陽寔放勲所理其至徳之所感格深澤之&KR0636;濡至¶
今尚有存者&KR0051;卿乃&KR0051;産之良孝行旣超乎流輩&KR0046;¶
居復求其志尚自可追遺風而厲衰俗矣昔唐董召¶
南&KR0046;居行義昌&KR0058;先生作(詩發/其潜)徳宋徐仲車力學至¶
孝紫陽朱公特書卓行二子之名因之昭晣顧予衰¶
老其言豈能為人重輕哉文卿曰士志&KR0023;伸於知巳¶
後生借重於先進此理之必然况甞趍下風而接清¶
光者乎不然幽&KR0046;之士烏能名於後丗邪予曰有是¶
哉於是乎書大徳二年戊戌&KR0010;重陽前二日序¶
<pb:KR4d0464_SBCK_043-5a>¶
　　　　雪堂上人集&KR0011;諸名公雅製序¶
雪堂上人禪悅餘暇樂從賢士夫游諸公亦賞其爽¶
朗不凢略去藩籬與同形迹以道義定交文雅相接¶
故凢有營建游謁或懇爲紀述或贈之詩引三十年¶
間累至數百篇非好之篤求之切安能致多如是&KR0088;¶
廼自諗曰綾標玉軸藏之篋笥銀鈎翠琰列諸廊廡¶
焚香煑茗玩味者有時拂拭塵埃披讀者有數不若¶
纂爲一編刋之板木用廣其傳遂詣秋澗翁以序引¶
爲請予詰之曰夫浮屠氏一生死外形骸百年斯丗¶
電露起滅事業功名一歸虚寂而後已今吾輩旣以¶
不朽計實其空無復欲申衍微義其說何居師曰在¶
吾教法中凢嚮善積行述賛偈爲之證據今某踵鴈¶
<pb:KR4d0464_SBCK_043-5b>¶
塔之故例續千佛之名經集群英裒衆美期欲布恒¶
河沙界等湏彌盧共傳爲無盡藏不求詞林大居士¶
爲表&KR0064;其端倪皷舞其&KR0043;緒是猶以明月之璧夜光¶
之珠無因而暗投可乎予曰有是哉昔文暢參寥子¶
愛仰昌&KR0058;東坡名徳屢造門墻二公以墨名儒行特¶
與其進至贈之序賛雄深雅健與時俱新膾炙人口¶
由是後丗知有二僧之名雪堂其亦文暢參寥子之¶
流與至於行業風義讀其文頌其詩自當知之兹不¶
復云¶
　　　　樂籍曹氏詩引¶
樂籍曹錦秀緩度清歌一日耒爲余夀因詢之曰汝¶
以故家人物才色靚麗風韻閑雅知名京華爲豪貴¶
<pb:KR4d0464_SBCK_043-6a>¶
招致逞妙藝而佐清歡日弗暇及不知何取於予而¶
得此哉曰妾雖不慧頗觧之無猥以薄技陳述古今¶
興亡閨門勸戒必探窮所載記傳詩詠掇採端倪曲¶
盡意趣乆之頗有感悟欲為效顰願乞一言為發越¶
俾妾姓名得見於當代名公才士題品之末庻幾接¶
大雅之髙風一時増價飲靈芝之瑞露七竅生香不¶
同落花飛絮委跡於塵泥間耳先生寕無意乎曰予¶
少有志於時中年多故每感事興懐登髙作賦以攄¶
其底藴由是頗以文字知名今老矣百念&KR0069;冷有瞑¶
目澄心燕坐焚香而巳惟集賢翰林諸名勝擅文雅¶
而足才情念芳温而餘藴藉者肩相摩而踵相接也¶
&KR0355;肝腎而製錦綺因咳唾而成珠璣模寫鶯花之狀¶
<pb:KR4d0464_SBCK_043-6b>¶
形容月露之情只在揮毫之頃耳彼徃求而得之如¶
杜秋娘之善謳金縷薛校書之秀發娥眉元相國杜¶
樊川皆贈&KR0009;詩什語意清新膾炙人口自可因之以¶
傳不朽尚何俟粃糠之辝&KR0619;&KR0045;於前哉曰請即書此¶
語令妾持之以為先容扣蓬萊瀛洲之境而問津焉¶
不以可乎¶
　　　　磁州采芹亭後序¶
采芹亭者前州倅劉藻之所建也予自壯年䆠游河¶
朔間每過&KR0493;陽更遽必趍拜楊公而去一日先生率¶
予謁州之廟學指其廢而未理者曰此郡庠也此頖¶
池也此頖之采芹故址也承平時學校之盛視數州¶
為冠吾雖耄要當修完庶復舊觀據當時所存者雖¶
<pb:KR4d0464_SBCK_043-7a>¶
一瓦一石俾保之勿壞旣而先生下丗壬辰冬予復¶
過&KR0493;陽所謂芹亭者巍然如翬飛翼跂宛浮波面荷¶
香藻影曉風凉露士子游息徜徉其上沾濡芬霏歌¶
詠思樂殆有登瀛之快已而翰属曹生因求書其事¶
楊公疇昔之言不覺蹶然於中雖罔及施勞使來者¶
是心不匱寔先生有以錫之我其可不念哉先生名¶
威字震亨承安人姿剛直有文章議論少甞以蕃兵¶
為儒将有功西夏建元&KR0004;年中書甞召為詳定官巳¶
而言事以星變勸大臣宜解機務以避賢路不然且¶
有大咎不聴遂拂衣&KR0047;歸教授郷里壽八十終于家¶
逮至元五年襄陽破吕文煥出降五月北覲過磁先¶
生贈之詩云連隂六十日平地一尺水今朝與明日¶
<pb:KR4d0464_SBCK_043-7b>¶
淋&KR0267;尚未止此者天垂戒其中有至理降将吕太尉¶
飯畢行欲起偶尔得㑹面舎舘接汝爾自言鎮襄陽¶
於此今五紀為惜萬人命此來非為巳¶
聖主錫深恩髙爵還故里一飯尚有報盡忠從此始¶
余謂我國家萬方同一&KR0100;得之與不得東&KR0047;一隅耳¶
向使君不來宋歴能有幾人生苟冨貴直筆一張&KR0083;¶
見說李陵生不若張廵死吕為之歛祍而去撫卷懐¶
賢豈勝感嘆若能取孟亭例祀先生於學宮俾死而¶
不忘儲宫祝香回洒汗而書¶
　　　　雪庭&KR0073;公和尚語録序¶
至元丙子夏予考試河&KR0047;由汝抵洛崧前勝槩盡在¶
目中只欠少林一遊耳東行擬取道轘轅庶饜&KR0043;願¶
<pb:KR4d0464_SBCK_043-8a>¶
竟以事奪不果耿耿在抱至神遊洞閤雨花&KR0813;紛怳¶
與真遇今年甲午冬萬夀主僧圎譲偕少林惠山来¶
謁因及山中物色與向夢不少異相顧一&KR0015;乃有是¶
邪遂䄂出一編曰先師雪庭語録也仍合&KR0050;前請曰¶
公山林清興雖未&KR0091;遂幸題辝篇端以爲佗日張本¶
寕無意乎予以事與心㑹似非偶然者按所具騰說¶
以應懇求雪庭&KR0004;叅万松秀公萬松得法雪岩上人¶
縱横理窟深入佛海至於游戯翰墨與閑閑屏山二¶
居士互相賛歎爲方外師友其噐業槩可知已帥叅¶
礼閱十寒暑獨能秀㧞叢林得根踞爲奥遂出丗主¶
奉福精藍継應少林敦請招提禪刹号中天名勝板¶
蕩后増崇起廢頓還舊觀緇徒具瞻蓊若海㑹於是¶
<pb:KR4d0464_SBCK_043-8b>¶
欵龍庭而振舉宗風敞五林而弘闡家教因縁㑹合¶
傾動一時以無碍妙辯現當機應身處綂堂第一位¶
者盖有年于兹從是而觀自非克荷佛乗大異倫类¶
機鋒峻整逈出物表者能如是乎今舌本巳浄真如¶
迹空學其法者能鑚研故帋即心印所在求向上一¶
着恐不待夜雪横腰而悟面壁西耒之意盖有之矣¶
吾未之識也是&KR0010;仲冬開局前三日書¶
　　　　孝節王氏詩卷序¶
傳&KR0091;夫有再娶之義婦無二&KR0244;之文盖天道之常經¶
人倫之大綱也然風霜别草木之性衰俗表幽貞之¶
節求之于今王氏其人也父振北渡后甞為州權司¶
年耄無嗣納州将劉六&KR0048;為門倩得一子甫半&KR0010;而¶
<pb:KR4d0464_SBCK_043-9a>¶
婿亡旣而父以女年盛且無母氏議復舘甥於(室/女)聞¶
之跽父前而言曰家貧無嗣世之常事婦人再醮柰¶
名教何有誓死而巳父壯其志遂&KR0230;無幾異母弟用¶
國俗欲行續嫓王氏出好言置叔於姑前以人倫正¶
理折之曰寕守節而死不失節而生且夫者天也天¶
不可逃行違神明天則罰之即欲自戕頼左右救而¶
免叔亦感義烈而止時劉帥殁已乆世業扶踈諸子¶
分居其姑秦氏亦無子&KR0012;影㷀㷀空闈索處王氏善¶
組紃以供日需提挈子傑歸養秦氏以極孝恭教其¶
子至通習儒吏致卓有所立於是風動郷閭義激行¶
路&KR0132;舊士夫交章舉保&KR0041;　旌表門闕曰孝節王氏¶
之里嗚呼光顕哉及秦亡顧劉氏三代浮殯淺土子¶
<pb:KR4d0464_SBCK_043-9b>¶
孫游䆠力不暇及遂獨營墓田經理葬具凢溝合者¶
十餘竁郷人來觀無不驚歎曰丈夫児有不&KR0014;辨者¶
何賢孝如此王氏處寡四十寒暑言&KR0015;未甞露齒素¶
髪盈簮氣皃幽閑所謂老而益堅者也郷里偉其徽¶
羙一日子傑來請文因泚筆而序之庻幾備采管䑣¶
區明風烈者演柏舟之義云¶
　　　　雪庭&KR0073;和尚詩集序¶
禪以奥為說詩以志為言僧之以詩鳴者見於晚唐¶
盛於前宋前賢評論固匪一致不出才清氣勝發&KR0188;¶
笋之餘芳辝簡義深調&KR0081;藤之奥語就本法言之以¶
心傳心推離還源在用之恒寂而已尚何文字之有¶
然出丗演法者儆悟群迷不容忘言假借聲光發雷¶
<pb:KR4d0464_SBCK_043-10a>¶
音之先　雪庭■公和尚蓋亦出丗演¶
志者也　集■詩詠及雜體等篇為三卷¶
首嗣　髮恵山來求予叙引以光師¶
行雪庭　平生然甞聞諸友人陳節齋談師噐¶
局磊　用見諸行事其在方外實為不■今¶
觀其　應物信手拈來吹花作霧■於¶
憂時　判徃徃出言意之表者可謂混儒¶
墨為　之手段企慕髙風追攀　有山¶
堂惠　至元甲子冬十月卄七日秋澗老¶
人序¶
　　　　　嘉善録序¶
刑者成也一成而不変民之生死俗之&KR0228;舒係焉故¶
<pb:KR4d0464_SBCK_043-10b>¶
君子悉其聦明致其忠愛而盡心焉在唐虞三代之¶
際風俗淳教化備巳有輕重適冝欽恤哀矜之感况¶
肺石雪&KR0072;&KR0068;林夜哭之後哉此疑獄折獄等集所由¶
作也大都路緫管府推官李君威卿少習城旦書以¶
儒術飾吏事復取經史子集下逮百家之說凢関於¶
刑憲者撮其機要纂而從&KR0011;先之以歴代法令輕重¶
㳂革著明其體継之以聽断節目之詳彰施其用凢¶
三十二門名曰嘉善録一日携示秋澗翁懇題其端¶
予雖衰耄&KR0336;中耿耿尚在士有好學而兼善者廼喜¶
聞而樂道之自政教陵遅獄辝繁閧事至持難手有¶
未易措者故軄任推理衆爲抵諱然恊中輔治之具¶
雖聖人視之為切務者孜孜焉存心而盡意可謂超¶
<pb:KR4d0464_SBCK_043-11a>¶
出於流俗之表矣况有致知之資居可行之聀當推¶
鞠審决之際属&KR0011;比事稽古凖今融㑹貫通俾時有¶
&KR0091;平不&KR0072;之譽為不難矣昔宋祥符間有獄官張慶¶
者以矜愼自持其囚徒飲食湯藥卧具必加精㓗其¶
後子孫奕葉登第顕䆠于朝論者謂慶平昔重䘏獄¶
事隂徳致然况延精覃思盡心於五罰五用者哉威¶
卿尚勉行其所學善推其所得而愛物兼善之澤詎¶
可量邪¶
　　　　西巖趙君文集序¶
西巖趙君系出遼勲臣開府公後遭時多故家業中¶
衰西巖崛起&KR0373;畒從龍山吕先生學金自&KR0047;渡後詩¶
學為盛其格律精嚴辭語清壯度越前宋直以唐人¶
<pb:KR4d0464_SBCK_043-11b>¶
為指歸逮壬辰北渡斯文命脉不絶如綫頼元李杜¶
曹麻劉諸公為之主張學者知所適從惟虎巖龍山¶
二公挺英邁不凢之材挾邁徃凌雲之氣用所學所¶
得偃然以風雅自居視孝恊律趙渭&KR0047;伯仲間也雅¶
為中書令&KR0088;律公賔禮至令其子䨇溪從之問學由¶
是趙吕之學自為燕薊一&KR0128;西巖受業適丁兹時探¶
䆒其淵源沉浸乎醲郁加以立志堅篤講肄不倦冝紹¶
傳遺緒最為知名士&KR0162;舘後十五年子天民携所述¶
西巖集見示求引其端廼為之說曰文章天下之公¶
噐與造化者争衡為之甚難故得其正傳者亦不多¶
見豈非天之降才不易而人之噐識亦有限量邪惟¶
就其材地所至學問能就以自得有用為主儘名家¶
<pb:KR4d0464_SBCK_043-12a>¶
而傳不朽若必曰湏撑霆裂月碎破陣敵穿穴險固¶
者方可為之則後生晩學不復敢下筆矣如西巖之¶
氣淳而學古材清而辝麗自足以攄平生之底藴為¶
後進之規模異時有大辝伯出如王臨川元新興纂¶
李唐之英華續中州之元氣序文章之宗&KR0128;者則於¶
是集恐亦有所取焉¶
　　　　遺安郭先生文集引¶
関輔天下形勝地有終南太華洪河涇渭為之&KR0109;帶¶
&KR0078;周之所積累漢唐之所經營雖時異事改彼忠厚¶
雄傑之餘風山川英靈之萃秀而在於人也意其必¶
有瓌竒文雅之士生乎其間僕甞思一遊求其人與¶
之縱竒觀歴遺跡羡河山之良是嘆興亡之無窮豁¶
<pb:KR4d0464_SBCK_043-12b>¶
逹界蔕以忘吾憂寤寐平生未遂斯願至元乙亥冬¶
猥判&KR0051;幕夤縁迎謁抵華隂東歸殊悵然也爾後每¶
自秦雍來者必為訪問雖得其髣髴而士之&KR0046;見&KR0004;¶
不知也大徳庚子春方謝事不出有客扣門剥啄自¶
&KR0091;奉先郭良弼嵒甫携示先丗遺安先生文集請引¶
其端細為披讀盖信道篤燭理明攻詩文為顓門之¶
業者也豈非向所謂&KR0347;竒文雅之士乎雖未西遊其¶
山川人物已在吾目中矣柰何衰老&KR0180;於論載請益¶
勤乃勉為之說曰文章雖推衍六經宗述諸子特言¶
語之工而有理者尔然必需道義培植其根本問學¶
貯蓄其穰茹有淵源精尚其辝體為之不輟務至於¶
圎熟以自得有用為主浮艶陳爛是去方能造乎中¶
<pb:KR4d0464_SBCK_043-13a>¶
和醇正之域而無剽切撈攘㓕裂荒唐之弊故為之¶
甚難名家者亦不多見惟周卿先生天資冲粹内守¶
峻㓗自㓜力學為健舉子中年流離不易所業故徳¶
望彌髙文學益冨致逺近尊禮又少日以外孫行接¶
際蘭泉先生所交麻段孟李諸公皆秦&KR0051;名士其資¶
之深學之&KR0054;與夫淵源講習可謂有素矣故詩文温¶
醇典雅曲盡已意能道所欲言平淡而有&KR0386;蓄雍容¶
而不迫切&KR0011;其行巳靄然仁義道徳之餘孔子曰有¶
徳者必有言信乎其有言也所可惜者連蹇&KR0163;屋不¶
遂一第侍謀省幕道弗大行然化乎今者不必傳於¶
後晦其始者其終必顕曰&KR0139;與晦必時之待楊雄氏¶
所謂五百年必得其人然寥寥四海豈無知音者恐¶
<pb:KR4d0464_SBCK_043-13b>¶
表聖之言乃為通論况有賢子孫為之&KR0045;顕者哉今¶
文治蔚興學者日衆異時板本一出有序&KR0028;右之宗¶
&KR0128;䆒蘭泉之命脉者則於是集知所崇尚矣¶
　　　　翁三山史詠序¶
自伯魚趍庭■宣父訓以學詩俾興起志意通逹事¶
理造夫大學閫域由是後之學者有以取法知所適¶
從伊川先生甞欲體詩叙童子切務令朝夕諷誦發¶
其意趨盖遵遺㫖也六經之外其次莫如史然載籍¶
浩&KR0054;&KR0004;學者欲遽渉獵譬如筭沙海上成功何年故¶
前丗有帝王鏡略小學史断&KR0041;求箋要等編皆誘之¶
易以覧誦速収見效今慶元路緫判三山翁侯元臣¶
復廣克前人規模取通鑑編年事跡顕著者綴聮五¶
<pb:KR4d0464_SBCK_043-14a>¶
言絶句二千餘篇其歴代之隆替君臣之得失粲然¶
具列辝直而不晦言簡而意足使&KR0004;學者讀之易曉¶
而難忘庸他日融㑹通貫之漸或曰牽合章句破碎¶
全史不幾於&KR0144;刻雕蟲之弊乎予曰不然聖賢進修¶
學有大小傳有後先子夏所謂譬諸草木區以别者¶
為得之矣况翁侯是作特為童&KR0041;所設就其所成就¶
而論可謂祖聖訓述賢傳攄已志惠後學好古&KR0054;雅¶
者矣大徳四年月日謹序¶
　　　　燕山王氏慶弄璋詩引¶
史舘檢閱王生子憲自其先丗以篤行至孝培植根¶
本子孫奉承家致屋潤復能尚義好禮為名公賢士¶
夫&KR0091;道都城人物浩䌓由是王氏以孝義知名子憲¶
<pb:KR4d0464_SBCK_043-14b>¶
㓜&KR0041;訓誨卓有所立以良家子選侍閤門擢直玉堂¶
謹愿文雅出色同輩有光故家所不足者嗣續爲念¶
大徳庚子夏佳氣充閭璋裳呈瑞犀錢玉菓已浴蘭¶
湯綵筆柘弓載臨晬旦以予在院中最爲&KR0132;舊來乞¶
名乃取先丗積善而不近名種徳而不求報命之曰¶
餘慶先儒有云善惡之報至子孫而後定又云賢者¶
必有後王氏其有子也冝矣謝庭春好羡樹玉之臨¶
風竇桂枝榮望讀書而有日徐卿二子少陵有歌嗣¶
深晬日涪翁伸頌凢與徃來者皆冝作詩用展光賀¶
　　　　贈李逹之詩序¶
李逹字逹之汲梁人世&KR0005;家旣長遊燕遂占藉焉爲¶
人慷&KR0099;樂易好閑便静以相術行於時然不以藝自¶
<pb:KR4d0464_SBCK_043-15a>¶
矜與僧西雲相善講主和一日以領宗門事為問切¶
語其徒曰汝師不數日逺行尚欲何為不浹旬而逝¶
又同術者指一井工有坎阨斃不出來日逹曰否坎¶
阨則無将縊而死果然&KR0047;官程緫尹以除目訪之曰¶
喜只在此夕口未落而除下其應験若尔僧龕禪榻¶
曽不惜朝鏡之蹉跎醉䄂笻杖甞歴遍春煙之巷陌¶
丗味䆠情兩皆泊如其兄&KR0139;道以偏師戍&KR0050;歩殊光¶
&KR0139;也書屢招不赴或疑焉逹曰兄安余無所希覬何¶
徃其安貧守分如是者有屋數間在崇仁東市門田¶
五頃近潞水澹臺里&KR0010;得租粟自餬其口云¶
　　　　義齋先生四書家訓題辭¶
義齋先生姓石氏諱鵬字雲卿父璧自五臺東徙唐¶
<pb:KR4d0464_SBCK_043-15b>¶
封家焉丗傳儒業中戊戌選終保定路勸農使先生¶
早以文行師範一方至元丙子用辭科魁多士資純¶
篤恬於丗味惟閉户讀書務為無所不窺四書小學¶
尤所致力集其所得遂至成書沉潜玩味者有年反¶
復更易&KR0004;不去手易簀際属其子承義等曰吾平昔¶
精力盡在是書藏之家塾詒訓子孫吾丗其庶幾乎¶
承宗奉遺命以叙引來請僕憶提憲燕&KR0047;時按行属¶
縣與先生有一日之雅今雖衰耄忍靳一言庸慰存¶
没夫四書所載性命道徳之懿修齊治平之方道綂¶
所由傳授學者所以修習推明天理維持丗教如水¶
火菽粟日用而不可闕伊洛名公後宋諸儒集解纂¶
䟽論之詳矣近年月而公卿大夫下而一邑一郷之¶
<pb:KR4d0464_SBCK_043-16a>¶
士例皆講讀僉謂精詣理極不可加尚先生復能沉¶
浸濃郁含英咀華發先儒之未及附巳意之所見自¶
為一家之說其學與志可謂勤而知所務矣蓋士生¶
斯丗不可虚拘出則行道濟時&KR0046;則立言垂後况性¶
命之理仁義之端非由外鑠皆性分之所固有職業¶
之所當為盡其在我者而巳&KR0004;無先後淺深之間故¶
子貢曰文武之道未墜於地在人賢者識其大者子¶
夏亦云君子之道孰先傳焉孰後倦焉是則先生著¶
述之本意也若秪以篤信好學修辭明志遺訓子孫¶
啓迪後學折中聖賢則義齋之名亦當傳聞于後於¶
是乎書大徳辛丑&KR0010;孟夏吉日題¶
　　　　義齋先生小學家訓序¶
<pb:KR4d0464_SBCK_043-16b>¶
義齋先生&KR0024;註小學書藏之家塾未甞示人治命其¶
子承宗曰當携謁秋澗翰學庶明吾志先生旣没郷¶
邑士人楊飛卿将板行焉承宗致遺命懇求序引僕¶
向游䆠趙北與先生夤縁&KR0059;覿欵洽則未也用是追¶
念疇昔敢攄臆見昔晦庵朱文公旣集注四書俾大¶
學之道體用本末昭然&KR0139;著復慮童䝉之士弗知趍¶
向次第不能入徳義之門造治平之域復述此書俾¶
為師者知所以教弟子知所以學雖曰小學其文辭¶
雜出於聖經賢傳百家之書言微行懿顧老師&KR0043;儒¶
䆒竟踐履有終身不能盡者近年科舉不行士趨實¶
學曰師弟子云者專務講明収功致效舊有標注未¶
極詳備今先生之注䆒其淵源辭㫖之奥與夫品節¶
<pb:KR4d0464_SBCK_043-17a>¶
度數之詳随其䌓簡而具載焉純直明坦俾&KR0004;學者¶
觀之易於省解如陟髙而得梯階濟深而遇舟楫其¶
急先務應時求不為無&KR0024;先生諱鵬字雲卿自號義¶
齋保之唐縣人隱居求志潜心著書不求裱襮吾聞¶
積善勤學報施不及其身而發越於後者必大則是¶
書之出先生之志之學光昭於時也審矣¶
　　　　西溪趙君畫隱小序¶
予旣冠受館於漕使周侯因與門下士趙君子玉游¶
乆之熟其為人資清雅而有幹局心機巧而善繪事¶
其&KR0004;家藏營丘&KR1322;墨朝夕愛玩不去其手遂有所得¶
継遇東丘&KR0030;工沈氏指授筆法又甞西遊太行窮巖¶
岫之深峻觀雲烟之変化當其情得意㑹留連忘歸¶
<pb:KR4d0464_SBCK_043-17b>¶
動經旬月由是於仁智妙趣得其動静之理及操觚¶
染翰覺心手洒洒無留思甞為廉右相董承㫖及僕¶
作廉泉野莊秋澗等圗景氣潇爽雲烟清&KR0243;筆簡而¶
意足其&KR0009;興雲霞放情林壑有淡墨寫出無聲詩之¶
譽或譏懐材抱技不沽價以求售曰人物者天地之¶
幻化圗畫者又人物之幻影彼功名烜赫冨貴薰天¶
者倐忽之頃巳歸磨㓕况韋布之士欲取聲華於虚¶
幻之餘不幾於惑歟然所以孜孜於此者特遣興適¶
懷寫吾&KR0909;中之丘壑爾聞者為知言大徳辛丑夏邂¶
逅都城為予臨楊息軒緑野探梅圗髣髴三昧不傳¶
之妙復懇於予曰僕老矣技進止此幸惠顧序述平¶
生傳遺子孫乃語之曰昔曹覇樂藝而忘貧窮郭熈¶
<pb:KR4d0464_SBCK_043-18a>¶
頭白餘筆力少陵山谷為賦丹青引秋山歌攀附&KR0185;¶
尾名垂不朽顧僕何人敢望於二公哉趙君趙君其¶
奈爾何子玉曰不然前賢後賢其揆一也古徃今來¶
各其時也顧在■中朝問望老於文學者孰出公右¶
言念夙昔能無情乎旣不&KR0023;巳乃援毫而識之趙氏¶
系出柳城䆠族當天兵&KR0047;下父通福以義勇附太師¶
國王帳下從定河朔屢立戰功夀終定武漕使周侯¶
以葭莩故表其勞績䝉¶
先朝収録二子仍復其家仲列名侍從後歴尉完利¶
等州州尹次曰澄即子玉也受中山三司使晦跡管¶
庫餘三十年無毫髪&KR0039;汚蓋其胷次脫洒不為物欲¶
所累故也五子秉仁秉温縁父好尚亦馳譽丹青云¶
<pb:KR4d0464_SBCK_043-18b>¶
是&KR0010;秋七月上旬二日秋澗翁謹述¶
　　　　崇真萬夀宫都&KR0101;馮君祈晴詩序¶
大都辛丑夏仲暑雨大作霖&KR0834;不輟至五旬之乆泥¶
&KR0151;坎塪車馬不通潢潦㳽漫浸貫川澤小民咨怨農¶
夫告病崇真萬夀宫都&KR0101;石泉馮君乃謀於道衆曰¶
吾輩奉正一法以祈禳為業覩其如是雖不吾以安¶
可坐視而弗救&KR0088;於是致齋㓗肅儀物&KR0572;告穹蒼飛¶
檄諸部懇以七日為開霽之度及期果六丁歛虐曦¶
馭騰光士庶&KR0023;覩天日晴明之快免昏墊䧟溺之苦¶
於是羽客儒流咸作詩賛揚湖廣儒學提舉戴月澗¶
以序引見属戴交乆情欵有不能已者廼題數語姑¶
塞其請予甞讀洪範九疇觀天人相感之際随所召¶
<pb:KR4d0464_SBCK_043-19a>¶
禎祥災沴應之吁可畏也故三代君臣遇災知懼固¶
曰修已敬天爲務而禱謝禋榮盡諸人事者自不容¶
巳逮漢¶
静應張公以神道設教躰含清虚用周慈憫爲國家¶
祈天永命爲&KR0058;庶祓除不祥由是祈禳&KR0021;醮自爲一¶
家之學傳授科式符籙具在也然得其人則法靈而¶
著効笱非其人道不虚行傳曰至誠感神又曰至誠¶
動金石道雖殊途其致則一若石泉馮君之祈晴有¶
驗其亦持守誠敬&KR0021;醮精嚴善於弘衍宗風者哉諸¶
君作詩&KR0091;美不亦冝乎其年秋七月卄三日秋澗翁¶
漫書¶
窮閻飄泛逝川東千里嘉禾一雨空&KR1143;㩳羽林槍壘¶
<pb:KR4d0464_SBCK_043-19b>¶
底林林萬木水光中&KR0228;舒何待鞭竒石禱&KR0572;端能格¶
上穹千古¶
盟威神力在崇真壇下振髙風¶
　　　　紫山胡公哀挽詩卷小序¶
挽章者哀傾逝而寓夫所感之辭也予於紫山旣哀¶
之而復有以惜焉紫山起諸生進擢舘閣&KR0045;歴省臺¶
官至三品夀幾七秩順受委正略無慊媿於何嗟惜¶
所惜者材超卓而不凢氣正大而有養可以挺公論¶
而勵衰俗激清風而作土氣旦天柱峰摧少微彩¶
晦士林憔悴失所景仰不知乾坤純粹之精山川英¶
秀之藴幾丗幾年氤氲感㑹復生斯人此黄鳥之詩¶
薤露之歌有不容已者忝與紫山三丗交游氣合情¶
<pb:KR4d0464_SBCK_043-20a>¶
欵故其子典簿特屢徴鄙作旣序夫易解復記其祠¶
堂今又以斯文為念孝心追逺誠宜嘉尚顧筆力衰¶
薾奚能發潜徳之幽光倡作者之端緒然眷懐疇昔¶
重以陳太常北山之請敢攄平生所得於公而可深¶
惜者冠之篇首云大徳辛丑&KR0010;秋仲載生明秋澗書¶
　　　　朝儀備録叙¶
至元辛未&KR0010;¶
大内肇建始議講行¶
朝㑹禮儀盖所以尊嚴¶
宸極辨上下而示等威也然事出草創不過㑹集故¶
老叅考典故審其可行者而用之其後遇有大典禮¶
准例為式祗取嚴辦一時執事者各司品節其禮之¶
<pb:KR4d0464_SBCK_043-20b>¶
全體亦不能䆒其詳而通貫焉逮侍儀&KR0213;人周之翰¶
供職乃纂述物色儀制之品班次度數之則曰¶
朝賀曰䇿立曰開讀皆具已行而可驗復圗注以致¶
其詳¶
皇儀縟典粲然明白目之曰¶
朝儀備録携示秋澗翁求考辨焉乃告之曰汝外祖¶
文康公羽儀¶
先朝粉飾¶
皇猷號禮文&KR0091;首汝父松壑侍儀&KR0004;事綿蕝&KR0023;預選¶
習今汝從事於兹又復有年其見聞之乆講習之熟¶
可謂專門學矣况禮之大經本乎天理之自然節文¶
儀則出人情而折&KR0168;不容強知妄擬措私意於其間¶
<pb:KR4d0464_SBCK_043-21a>¶
雖聖人不過祖述旣徃随時去取故孔子曰周因於¶
殷禮所損益可知也其所以行之者極乎敬慎而已¶
故曰其在宗廟朝廷便便言惟謹爾則是書纂述非¶
惟俻豫考按即事可行若有集¶
國禮而編㑹要者亦&KR0005;有所取焉大徳辛丑&KR0010;立春¶
前五日秋澗退叟題¶
　　　　恕齋詩卷序¶
郎中李侯正卿其先世佐金祖開國子孫衍慶傳嗣¶
侯爵易代後軒裳蟬嫣猶為燕雲鉅族正卿資明豪¶
踈財樂善有子二人俱教之讀書勉勵資藉之者惟¶
恐不及與古人愛其子教以義方之說吻合衣冠修¶
整僕馬鮮明喜交游遇事慷&KR0099;與物無凝滯蓋有志¶
<pb:KR4d0464_SBCK_043-21b>¶
於冨貴利逹者也人爽約以&KR0018;之量廓然而能容或¶
非禮以相干但理遣而不校尚恐其守之不堅行之¶
不力乃榜其宴息之所曰恕齋又為未盡也質之於¶
秋澗翁将求諸名勝題詠庸勉其不逮乃告之曰夫¶
人之生禀精五行有情有性仁義禮智主之於中所¶
謂性也喜怒哀樂愛&KR0086;欲感之於外所謂情也聖賢¶
存養撙節求合乎中而已其恕云者旣盡夫存養之¶
功復推而為應物接人之道故曰推巳以及物已所¶
不欲勿施於人蓋由内以逹乎外自漢以來不能體¶
認聖賢求諸巳意思遂以恕為寛容之&KR0091;雖范忠宣¶
之賢亦有恕已恕人之說是徇外以遺内也何不揣¶
其本而齊其末哉今夫己之善推以及人其不善弗¶
<pb:KR4d0464_SBCK_043-22a>¶
加諸彼則物之應於我者皆善自無出悖來違之戾¶
尚何寛貸容恕之有今正卿旣識其用復能明其體¶
由未以逹其本日就月将緝熈光明則違道不逺矣¶
雖然比之貪冐無厭覿於貨財較班資之崇卑計利¶
害之得失不至傾䧟攘奪而不止者為之猶賢乎巳¶
某年月日秋澗翁叙¶
秋澗先生大全文集卷第四十三¶
<pb:KR4d0464_SBCK_043-22b>¶
