# -*- mode: mandoku-view; -*-
#+TITLE: 秋礀先生大全集
#+DATE: 2015-09-11 15:30:33.607555
#+PROPERTY: ID KR4d0464
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 41
#+PROPERTY: FILE SB04n0470-041秋澗先生大全文集-卷第四十一.
<pb:KR4d0464_SBCK_041-1a>¶
秋澗先生大全文集卷第四十一¶
序¶
　　　　&KR0047;&KR0352;諸君㑹射序¶
君子之學貴乎有用不志於用雖曰未學可也聖門¶
之藝有六而射為重蓋射者男子之事志有事於四¶
方也近歳&KR0047;&KR0352;諸君於二仲月肄諸射事予雖不敏¶
亦從事其間嗚呼郷飲廢而長㓜之序乖大射廢而¶
君臣之義缺今之去古也逺矣欲人之知禮也難矣¶
兹射也匪曰嬉遊為樂将少長是序匪曰僥倖為得¶
将心體是正匪曰致逺為功将中鵠為善匪勝巳是¶
怨反諸己為賢匪酒醴是𥊏而辭養為恭匪多筭為¶
能而進退可度夫如是其於脩盛徳逺不肖習威儀¶
<pb:KR4d0464_SBCK_041-1b>¶
復郷飲而適丗用不由斯而有漸乎若夫野曠天清¶
露禾棲畒霜氣折膠秋聲厲木土氣充而耦同燕角¶
勁而弦裂張侯去百歩之外揖遜務君子之孕得之¶
心應之手箭如鴟呌羽若星飛雖末敏及參連神凝¶
剡注追騶虞牧野之風致矍相堵墻之&KR0026;庶幾繹巳¶
之志張本乎四方之事誠君子有用之一端也孔子¶
曰飽食終日無所用心難矣哉不有愽弈者乎為之¶
猶賢乎巳矧君子正已之具也哉因序其事而賡之¶
以歌歌曰¶
古道下散文武岐中原氣折兵塵飛四郊多壘乃我¶
責誰云武事非吾知不見東家矍相事當年凛凛無¶
全齊丈夫况當志四方射先禄後非吾欺只今天地¶
<pb:KR4d0464_SBCK_041-2a>¶
一射圃國俗靡靡從風披圗書束置奎𪧐黯弧矢髙¶
射騰寒輝&KR0115;&KR0115;天道旣如此智者相時行所冝又不¶
見臺城䧟辱古所&KR0339;舞于不捄髙皇危諸人清談不¶
適用𣈆室竟堕東門機乃知六藝射&KR0057;重丗不可廢¶
誠有為&KR0009;謝一丁相誚子恐人迂乃坐書癡¶
　　　　投壷引¶
古之人心正意誠之學無或不在也予於投壷見之¶
矣壷之義三代之遺制也自諸侯至於卿大夫靡不¶
行焉或堂或庭野外軍中必設兩階以明賔主之禮¶
置壷楹間取其中也北面受矢尊其賔也兩黨相嚮¶
比其誠也絃以貍首殺其等也鼓以魯薛節其事也¶
勝欲不勝養弗能也司射申誡儆其慢也若夫左右¶
<pb:KR4d0464_SBCK_041-2b>¶
盍簮臨壷荷矢身跛𠋣則壷不相直也氣渙散則志¶
不能碇也手不端則矢弗能順也必也心正意誠神¶
凝於内坐與壷相當扶與矢相應故的然而中無過¶
不及之差豈非誠心正已之道歟且古之爲學怠墯¶
之氣不設於身其或少焉必有休息之具曽不以竒¶
技&KR0075;巧令人心蕩而狂也故壷之義有足尚焉然壷¶
亦兵象也與射禮略同盖兵㐫戰危人情之所惡燕¶
飲娯賔人心之所欲也先王因其所欲而寓其所惡¶
於其中俾樂爲之不厭則平日之所尚乃異時之所¶
用也且漢唐以來愽戯之事多矣獨奕之技行于今¶
不廢然迹其用心傾危抵𡾟一着一機司明以之眊¶
乱靈臺爲之&KR0884;搶必决其存亡而后已傳曰性相近¶
<pb:KR4d0464_SBCK_041-3a>¶
也習相逺也術之不善擇也如此悲夫予自憲䑓秩¶
滿居閑不出者動渉旬朔時雨霽堂廬清停披之餘¶
無以休息用此以佐雅歌之樂庶幾動静周旋其心¶
一出於正方之旣飽而嬉莫知所嚮者其賢乎哉其¶
賢乎哉至元辛未夏六月望日序¶
　　　　逰洄溪序¶
夫燕游觀覧蓋所以増放曠而攄煩滯也故君子所¶
不廢焉歳戊辰夏四月旣望時雨霽景氣清嘉苗濯¶
秀二麥含實翰林先生拉二三子聮&KR0016;出郭由郡之¶
西&KR0047;按轡邍隰周覧物華旣而掉鞅東首㝷盟洄溪¶
之上於是歩蘭臯俯清流䕃佳樹藉碧草鳥嚶嚶而¶
遺音魚躍躍以騰水飛鳴潜泳各遂所冝悠然之思¶
<pb:KR4d0464_SBCK_041-3b>¶
與淵流俱而莫際其涯顥然之氣與造物遊而不知¶
其所極先生曰吁樂哉斯遊也於是談塵屑飛朱絃¶
聲𦕈從容質問不覺前席二三子怡然洽所歡充然¶
有所得不知老之将至日之云夕也風乎詠歸又何¶
啻遺塵枉而攄壅鬰者哉因援毫為之序¶
　　　　帝王鏡略序¶
東萊云六藝之文學者之大端也其次莫如史然史¶
書浩愽自遷固而下不啻數百萬言學者雖資禀精¶
彊至於極其致而得其要者或寡矣矧童子&KR0004;學者¶
歟近讀遺山先生鏡略書所謂立片言而得要者也¶
其馳騁上下數千載之間綜理繁㑹數百萬言之内¶
駢以四言叶以音韻丗數代謝如指諸掌歴代之能¶
<pb:KR4d0464_SBCK_041-4a>¶
事畢矣然先生北渡後力以斯文為巳任孰謂斵大¶
材而就小室抵和璞而煇丘陵者乎是書之出若為¶
童䝉學習者之所設也然傳不云乎君子之道孰先¶
𫝊焉孰後倦焉循序而進有不可躐等者士人張敬¶
叔貧而好學家藏是書今刋之以廣其𫝊亦可以見¶
其用心焉爾彼&KR0004;學者一旦心志通逹由堂入奥又¶
且得愽&KR0026;約取之法焉是則一鏡之略不為小&KR0024;者¶
也至元四年&KR0010;丁卯重午前二日題¶
　　　　王氏藏書目録序¶
河南房扈王氏為衛之著姓百有餘年　祖宗以奉¶
反相傳略無長物逮　先君思渊子北渡后亦不治¶
生産怡然以閉户讀書為業聞一異書惟恐弗及其¶
<pb:KR4d0464_SBCK_041-4b>¶
弱冠時　先君氣志精強目覧手筆日且萬字不十¶
年得書數千卷或者曰藏書如是尚爾為先子曰吾¶
老矣為子孫計耳有能受而行之吾丗其庶矣乎丗¶
人知榮保其爵禄不知一跌足赤吾之族知冨宝其¶
金玉一慢藏巳為盗所目也何若保書之為寳乎若¶
子若孫由是而之焉為卿相為牧字為善人為君子¶
上以致君澤民下以立身行道道其在於是矣由是¶
而&KR0026;　先君立丗之志貽厥之謀何其逺且大哉嗚¶
呼先君去丗将近二紀不肖某今年四十有一遺¶
言在耳遺書在櫝感念耳昔不覺泣下因復慨嘆仕¶
不為進退足自樂盖所恃者此爾然置之而不力其¶
讀讀之而不踐其道與無書等矣𫝊曰遺子黄金滿¶
<pb:KR4d0464_SBCK_041-5a>¶
籝不如教之一經此誠先君之志也可不懋敬之哉¶
至元四年秋七月曝書于庭與児子孺校而帙之則¶
各從其𩔖也述書傳目録叙¶
　　　　汲郡圗志引¶
客有過僕而問曰子之經求衛事纂集圗史所嚮欲¶
何為哉僕應之曰述先君之志也昔先子無恙時甞¶
訓某曰衛有圗經舊矣北渡巳來百訪而不一見丗¶
郡人也生於斯長於斯䆠學於斯聚族属於斯由宋¶
而金而¶
皇朝百有五十餘祀不謂之遺俗可乎且衞得天中¶
桑土之野北通燕趙&KR0047;走京洛太行峙其西大河經¶
其&KR0047;河山之間盤盤焉一都㑹也及論其郡國之本¶
<pb:KR4d0464_SBCK_041-5b>¶
未輿地之因革牧守政教之賢否土産風俗之醇醨¶
山澤利益之𨼆𩔰人物古今之盛衰則藐然不知責¶
将誰歸至如淇水各川也而指為李河銅関近防也¶
而曰壁列門羗公顯號也而曰康叔塚殷溪明表也¶
而&KR0091;太公泉共城伯國也而曰叚天子城趙越太守¶
也而曰越王墓淇口㑹亭也而曰衛新臺崗名愽望¶
而祀張騫山號仙翁而歸葛氏眎𫉬嘉而曰故城以¶
頓方而作頓丘枋裏而為枋頭而又汲水湮而無聞¶
金堤蕩而失據其甚則白圭訛而為鷄黒麓謬而為¶
鹿迷惑忘返以至於斯可勝嘆哉是皆吾平昔欲正¶
之而不忘者也吾老矣終當畢此一事付之青箱無¶
幾先君&KR0162;舘雅志罔就嗚呼痛哉中綂建元之三¶
<pb:KR4d0464_SBCK_041-6a>¶
年予自堂吏來歸閑中紬繹經史得■先人所藏遺¶
書淚灑行間愾歎乆之曰精爽不昧有継志述事庶¶
少慰爾於是聚書一室研精致思蟫蠧群言外則訪¶
諸𦒿𪧐雜採傳記碑刻復為按行属邑以覆其所得¶
噫汲雄望也自康叔迄今幾二千餘&KR0010;其幽光潜徳¶
靈蹤盛蹟随陵谷起㓕不可殫紀徴文獻則墜簡已¶
亡懐舊俗則髙年無幾瞻言丘壠旌紀寂寥不肖何¶
人能發越其間哉然先子遺教不可墜也良史所載¶
傳信後也故特取其人物政教風俗関於治乱為後¶
丗之法者群分而𩔖聚之復著辨論等篇凢若干卷¶
題之曰汲郡志曰郡者何包上下而言也書成因自¶
𥬇曰諺有之家畜弊帚享之千金其不肖之謂歟然¶
<pb:KR4d0464_SBCK_041-6b>¶
非敢示諸作者庶幾來者志存肯搆其治梓作室以¶
是為樸斵坦墉之始丹艧墍茨之本可乎客唯而退¶
時至元丙寅秋九月重陽日引¶
　　　　㑹玉簮花詩序¶
玉簮花之名品也然唐宋以來騷人賦客歌詠不多¶
見豈花之種昌於近代歟較其繁昌在京師為㝡盛¶
豈花之性憙涼風土使之然耶當其庭軒暑退幽砌¶
涼新翠筳髙聳瑶花盛陳湛露氣於碧霄映仙姿於¶
月户素影以之輕盈芳心為之容與至若肌膚綽約¶
來姑仙也緑雲婆娑墜曉鬟也幽香濃逺眇不知其¶
幾許也其畏景便隂低昻𠋣佇意韻飄瀟如欲&KR0127;舉¶
所謂玉華同駕紛簮導以何翩風標可人占髙秋而¶
<pb:KR4d0464_SBCK_041-7a>¶
<pb:KR4d0464_SBCK_041-8a>¶
<pb:KR4d0464_SBCK_041-9a>¶
<pb:KR4d0464_SBCK_041-10a>¶
<pb:KR4d0464_SBCK_041-11a>¶
所安神不為之餒而敢告来者能永遵儀法不惟徳¶
歸於厚有以見吾皇考継述啓迪之方祖妣承家守¶
節揚厲無窮之意也至元三十年夏四月翰林學士¶
中奉大夫知¶
制誥同修　國史裔孫惲百拜而為之序¶
　　　　南陽府瑞芝詩卷序¶
天地之大氣無不周也其至和純粹之極随徳感召¶
而禎祥之故應干上則有卿雲景星發于下則有醴¶
泉朱草芝為物&KR0057;瑞然産之不恒秀之而特異者盖¶
不一二數焉完顔公尹&KR0047;陽之明年有芝産於方城¶
民家凢四本誠秀麗而殊常者也其駢枝連葉突如¶
雲興幢然盖植有累至十六七者英華韡曄顔如渥¶
<pb:KR4d0464_SBCK_041-11b>¶
丹可翫而愛郡之吏民視履考祥奔走庭下咸謂公¶
視事已耒行有以召之故也如役使時而田里安賦¶
歛均而物情&KR0098;疲痏者為之息肩方苞軆者使之不¶
天是慈祥愷悌之方拊循惠養之實夾洽備至感召¶
休徴物効靈光者也公曰方今　王澤下流皇風逺¶
暢意者仁厚之化行乎江漢域者衣&KR0013;草木昭回光¶
而為開先之兆也昭昭矣予何敢以當之即篚置以¶
聞衆復曰非常之瑞歸美於上臣分當然弗産於鄰¶
郊它邑而呈祥於提封㴠濡之下不蒸於顛枿棟隆¶
而擢芳於陂澤野人之圃亦由布宣中和導&KR0045;徳化¶
下克靈承之自也是不可無聞於後遂繪彩靈姿求¶
太史紀瑞者属之俾上以頌天休滋至之繁下以見¶
<pb:KR4d0464_SBCK_041-12a>¶
郡守惟良之美&KR0244;余将事在申因其請楽為書諸卷¶
端¶
　　　　文府英華叙¶
僕自弱冠時從永年先生問學先生以科舉旣廢士¶
之特立者當以有用之學為心於是日就通鑑中命¶
題或有其義而亡其辝或存其辝而意不至者課之¶
以為日業雖云此何時也然觀多事之際斯文有不¶
可廢焉者小子其勉旃及長年以来綿歴丗故愈知¶
先生之言為有徴至元三年予自魯返衛居閑痛悼¶
堕窳日以書史振勵厥志因覩古人臨大節處大事¶
征伐號令渙汗云為之際含章時發以之功業成而¶
聲名白者良&KR0060;&KR0099;慕焉遂断自戰國巳上迄于金取¶
<pb:KR4d0464_SBCK_041-12b>¶
其文字粲然適用於當丗觀法於後来者得若干首¶
題曰文府英華非敢妄意去取第𩔖集以廣怡說其¶
或從事力列属辝比事庶有効於時寔自先生之教¶
之中来也是不可不序四年丁卯秋孟三日引¶
　　　　宋緫尹母夫人慶八秩詩序¶
人與天地叄所貴者生所欲者夀福全徳邵此又夀¶
者之可楽也予䆠游燕朔接丗家甚多至於享髙年¶
之安具五福之慶者緫尹宋君母夫人其一也夫人¶
姓魏氏濟&KR0047;人出膏浸醲薫丗爲名族及歸處士貞¶
順儉約&KR0013;服僮僮早夜以中饋是承處士姿冲適楽¶
易以文儒重一時爲中令耶律公所知憙賔客楽施¶
予尊爼談詠有承平故家風味故軒事填咽鶴盖交¶
<pb:KR4d0464_SBCK_041-13a>¶
隂於門者無虚日夫人躬儉内𦔳壷儀有則賔至率¶
撃鮮供具佳肴名醸齊㓗嚴整未常計家有無俾不¶
足於賔所也處士甞與客語乆夫人適幈户間有所¶
聞客去即曰直諒易言我雖誠人則有愛𢙣焉𠕅思¶
可也其順成輔佐君子至意𩔖多此子四俱教之讀¶
書雖出就外傳庭訓之際以孝悌忠信為主曰孝者¶
行之源悌者順之至忠者臣道之極信又朋友所湏¶
以成者立身&KR0045;名本其在於是汝等敬之勉之古&KR0091;¶
隂教有助夫人之謂也長曰漢臣河南府路緫管忠¶
勤長厚不𩔖今人次魯臣愿而克家恬於仕進次唐¶
臣才碩有幹局侍儀司法物庫使次楚臣愽學多藝¶
能有處士風¶
<pb:KR4d0464_SBCK_041-13b>¶
上邸潜時以琴阮侍左右有年今以致養日嚴為事¶
夫人今年壽登八秩康寕精爽髪微艾容睟然飲啖¶
如五六十人&KR0010;時拜慶子孫滿前斑衣彩䄂鴈行玉¶
立其團欒香火之情雍肅閨門之化融融&KR0165;&KR0165;萃於¶
一堂之上不謂福全徳邵可乎吾是知召南美化本¶
於正始而有麟趾鵲巢之應洪範之九五根於攸好¶
徳一言而夀為五福之尊禎祥有自於宋氏槩可見¶
矣求諸公賦詩歌詠其所貴可楽之羙屬惲而為之¶
序¶
　　　　緫尹湯侯月臺圗詩序¶
蘇門山水明秀為天下甲盖有東&KR0047;佳麗潇洒之勝¶
而無卑溼蒸炎之苦誠中州之江&KR0047;也湧金門外西¶
<pb:KR4d0464_SBCK_041-14a>¶
&KR0047;行三里而近曰蘇氏别墅中有大石月如周列座¶
鼓八因得名曰月臺其形勝大槩溪環竹外山𠋣雲¶
旓空翠湖光動盪無際蒼烟白鳥容與鳴集渡野彴¶
穿林篁而入中鑿蓮溏削方洲&KR0799;亭其上青梅蒼檜¶
四面間植竒花異卉繍錯其下牡丹臺酴醿洞又為¶
東西别圃春則醉其香夏則清其暑秋月可翫冬梅¶
可探而賞也四時之景皆新而其楽亦無窮也暮春¶
&KR0004;郡人遊歴始于百泉曉翠經柳湖𩀱塘梅溪而&KR0047;¶
迄焉止息故共頭月臺寔為一方首尾之冠至元丙¶
子春予自晉東還取道共城友人於焉觴予為一日¶
留覩其廢磑修復堰蹊髙敞雲烟竹樹光賁疇昔詢¶
之知為府尹湯侯易而主也是年冬與湯㑹燕出所¶
<pb:KR4d0464_SBCK_041-14b>¶
繪月臺圗且曰爲仕䆠牽率罔𫉬徜徉其間以遂&KR0004;¶
心今欲求諸公題詠庶見其素藴雖&KR0047;北東西時得¶
展玩猶一到其中也吾子爲我序之甞念天壤間佳¶
境幽人勝士樂之而不能有豪宗貴族有之而不暇¶
樂三十載間吾見此四易主矣不知當時賔從輪蹄¶
凡幾徃返得窮雲烟魚鳥之&KR0208;彼幽人勝士暢情適¶
意不以物之有無爲楽而貴游豪宗雖有之能遂其¶
樂而樂方爲巳有雖然今君以才術通顕投功名之¶
㑹膺長沙方岳之&KR0009;而能以此爲懐豈他時倦游知¶
止之心急流勇退之舉將張本於斯歟十四年上元¶
日序¶
　　　　愽古要覧序¶
<pb:KR4d0464_SBCK_041-15a>¶
予性澹癖無他嗜好獨扵古&KR0212;噐愛而不置雖造次¶
必摩挲瞪視辨其銘欵為何代何物間有𫠦得則悚¶
然起敬想見當時氣象令人有不&KR0014;巳者弟𫠦見不¶
廣䆒其義未詳耳十四年春余入翰林四十有七日¶
侍左丞相耶律公扵玉堂坐間出宣和愽古啚三十¶
卷示予因假以帰與院史趙復&KR0145;鍾鼎韻歐陽子薛¶
尚功欵誌吕氏愽古李羣舒考右等圗㕘讀而莭約¶
之觀其制作之精㣲錫用之𫠦以篆籕之古而不苛¶
文章之雅而不廹&KR0145;物象形垂儆萬世其為法&KR0055;且¶
逺矣因念三代吾不淂而見之淂見是噐斯可矣矧¶
㣲辭奥旨引㩀攷證扵粲昭著生平𫠦疑前賢或闕¶
而莫可致詰者一覧而盡得怡然理順渙焉冰𥼶筆¶
<pb:KR4d0464_SBCK_041-15b>¶
削既巳&KR0025;其𩔖而作若干卷題之曰愽古要覧客有¶
過而𥬇曰子之學弃俗尚&KR0025;寂寞惟恐其不古也其¶
如適越而冠章甫何予應之曰不然方今¶
明天子御極神聖慈武撫四海而有之禮噐縟典將¶
維新是啚一日告功神明郊祀饗献之禮行有每事¶
而問者拠𫠦淂而告之曰此鼎也&KR0212;也卣也匜也爵¶
也罍也犧也象也如是而已其扵魯兩生間安知無¶
一日之長乎客𥬇而退扵是乎書以為序¶
　　　　書𦘕目録序¶
豋崑崙之墟者知宇宙之大臨滄海之渊者見魚龍¶
之富故達人大觀必扵物之𫠦萃而𦤺意焉乃䏻竆¶
古今之変極天下之&KR0026;否則與管窺䓁耳若夫厯代¶
<pb:KR4d0464_SBCK_041-16a>¶
之法書名盡唐以太宗𥊏好之篤宋以徽庙躭湎之¶
甚搜訪百至品苐装潢比三代傳宝至陪塟昭𨹧閟¶
蔵内殿仍置官典校署之曰秘省何其崇㢤當時自¶
非寵錫貴近賜觀諸王思欲頍首一闚胡可淂已且¶
唐迄今五百有餘&KR0010;𦍒而存者又無㡬唐亡而五季¶
宋殘而金源氏金滅而¶
國朝興其間兵乱相継散亡劘烬又不可勝紀¶
聖天子御極十有八年當至元丙子春正月江左平¶
冬十二月圗書禮噐並送亰師■𠡠平章太原張公¶
兼領監事仍以故左丞相忠武史公子杠為之貳尋¶
詔許亰朝士假觀予適調官都下日飽食無事遂與¶
左山啇台符叩閤披閱者竟日凡淂二百餘幅(書字/一百)¶
<pb:KR4d0464_SBCK_041-16b>¶
(四十七幅𦘕/八十一幅)怡然有𫠦淂冲然𥼶𫠦願精爽洞達滯¶
思為一攄所謂升崑顛而見洪&KR0189;之大俯&KR0538;渤而駭¶
光怪之多也嗚呼三光五岳之氣緼絪盤礴發扵人¶
為精華𫝊扵代為英物以数百載萃聚韞蔵之盛積¶
而為崇丘澮而為渊府一旦顒顒然拭目而觀可謂¶
千載一遇也因念人與事機其㑹与否皆有数存其¶
間九年春予一夕夢謁平章張公(名易字仲/一太原人)扵府苐¶
之東堂酒数行發書一櫃示予皆彩啚繪本金文玉¶
牒今觀中秘𫠦有璀璨輝赫與夢中𫠦見者盡同吁¶
亦異㢤𫝊曰𥊏欲將至有開必先信㢤斯言也作書¶
盡目録序¶
　　　　故翰林斈士河東南北路宣抚使張公挽¶
<pb:KR4d0464_SBCK_041-17a>¶
　　　　詩序¶
&KR0010;甲寅冬先生&KR0013;故經畧史公至過衛惲以諸生贄¶
文上謁承顧睞獨異逮中綂辛酉先生自河東宣撫¶
改授翰林學士兼中書省叅議其秋惲亦以都司就¶
列機務之暇接論思殊欵至元二年公以前東平宣¶
慰起復簽山東等路行省事適惲從事在魯又奉間¶
燕者兩月六年已已冬不肖應御史辟出真定候公¶
於頥齋尊酒從容言𥬇竟見因及西臺故事時公精¶
力未衰&KR0099;然經丗之懐尚眷眷不置也厥後惲官平¶
陽飫聞公填撫時政績章章在人心不去者甚悉私¶
念自甲寅迄壬申&KR0010;廿年間與公㑹合者五聮事者¶
𠕅似不偶然也故知公為頗詳公資剛嚴有經濟噐¶
<pb:KR4d0464_SBCK_041-17b>¶
業遇事風生果於断劃其庭議剴切矯矯有長孺志¶
節至扶善良嫉姦𢙣又似夫王義方對仗時辭氣生¶
平素藴在河東展也盡至今三晉間愛仰如神明乃¶
以霹&KR0430;手目焉雖時致齟齬其耿耿自信不疑者氣¶
終不少下公殁后三年甥王革來過追惟疇昔愴然¶
動零落丘山之感余亦爲歔欷也想遺直之不復悼¶
斯文之如綫勉爲哀挽庶荅顧遇知巳之厚且代封¶
龍招來之此二魂而有靈鍳兹哀悃公字耀卿姓張氏¶
太原友城人早舉進士聲藉場屋間旣而以臺掾進¶
爲入儀觀秀偉山立揚休望而知爲正人端士夀八¶
十終鎮州頥齋其自號云不書名貴之也至元丁丑¶
秋謹序¶
<pb:KR4d0464_SBCK_041-18a>¶
　　　　趙徳明母劉氏慶八十詩序¶
人皆以壽為楽然使吾親夀壽而康寕兹人子之至¶
楽也鼔邑趙君徳明予官晉府時幕從事也每與之¶
接不下帶而存者皆和氣愉色其臨事行巳洞洞属¶
属若持&KR0313;奉玉惟恐弗勝予異之而不及問戊寅春¶
會京師&KR0091;其母劉氏金進士都水監勾之女穰縣簿¶
𦒿徳唐甫之妹年雖髙聦明安健紉縫在手不持杖¶
作筯力先懐逺府君不幸早丗三十年間昶曁二弟¶
靖炳頗試所歷及有孫六人女孫二人重孫二重女¶
孫六同居無間言是皆母氏慈愛恭儉隂教有方之¶
力也昶等不肖愧弗能紆青拖紫儋爵析圭以𩔰榮¶
為養用報劬勞之徳今&KR0010;夀開八秩将&KR0047;歸省慶尚¶
<pb:KR4d0464_SBCK_041-18b>¶
頼賢士夫見之歌詠歸慰母心以為閭里光予告之¶
曰夀福冨貴衆人之所欲也若今之冨貴似可求而¶
得唯夀與福命之於天不可幸而致彼髙明家雖三¶
牲日養未免使親有顧慮可憂之慼崇髙而安者子¶
孫多親不待之嘆今君職雖卑禄雖薄與仲弟軰怡¶
然以志為養其樂也融融吾知案上一杯菽水過於¶
五鼎七牢矣時也恒山之陽滹池之濵風和而晝明¶
鳥嚶而華粲緑萱婆娑於堂背舞䄂欄斑於𦞃下朝¶
而𠋣其門夕而𠋣其廬俟子之來歸君其行矣試以¶
吾言語諸郷人而曽閔和樂之氣将有聞風而興起¶
者焉至元十五年季春清明日序¶
　　　　㓗古老人注難經序¶
<pb:KR4d0464_SBCK_041-19a>¶
醫之有難素猶六經之有春秋易也書雖盡言言不¶
極意神而化之存乎其人㓗古張先生醫師之大學¶
也以是書注釋雖愽未免有仁智殊見體用不回之¶
間於是研思凝神探索玄奥發遺意於太素之&KR0004;出¶
妙理於諸家之表使體用一源得失兩判復随其疾¶
證附以禁忌方論述經解廿四卷先生髙弟東垣老¶
人以其書授羅君謙甫兵後文多墜簡及得田氏口¶
傳易水遺㫖百餘條苴&KR0024;脱漏遂爲完書予甞觀其¶
㫖要顧天下之事未有不極其理而能臻於妙者矧¶
醫術精微主司萬命惟其至精非一丗之所能俻惟¶
其至微非一賢之所能窮故軒歧開天如大易之書¶
其卦越人撮要猶三𫝊之賛其經迨㓗古講解古今¶
<pb:KR4d0464_SBCK_041-19b>¶
之善傳注之能事畢矣誠生民之命脉醫學之淵㑹¶
也嗚呼毉固難事學即能至至於提挈造化㑹歸一¶
身如秦扁闚五臓而洞癥結察形聲而辨死生推原¶
本自心融手應坐収神聖康濟之功要以理明學愽¶
精詣其極有不期然而然者其功用之實咸在是書¶
學者冝盡心焉而太史公&KR0091;扁之術得於餌桑君之¶
薬飲上池之水特以診視為名恐未之思尔謙甫将¶
板行以夀其傳求題諸篇端予嘉其學術及物之外¶
能光昭師道如是可謂知本也巳先生諱元素易水¶
人㓗古其自號云至元十七年&KR0010;次庚辰中伏日序¶
　　　　宋東溪墨梅圗引¶
性之所得於天有不行而至不學而能者况託物游¶
<pb:KR4d0464_SBCK_041-20a>¶
藝意存所寓者哉緫尹漢臣善寫梅樂之終身而不¶
厭且梅以墨繪黯淡枯寂無聲色&KR0424;味可嗜而恱盖¶
性之所得有不容自巳者余甞踏雪過&KR0047;溏入東閤¶
主人開樽小酌醉中出示所製溪雪春風等圗亦以¶
淡僻故為把玩者乆之覺冷香踈影動蕩於几案門¶
令人翛然有孤山籬落之想後考試洛陽復與君㑹¶
府署之梅花堂庭之所植者皆是也因舉觴相属曰¶
永&KR0047;梅之淵薮又乆官於此殆將俾使君移船花光¶
臻超然之極致耶東歸悉以近作贐予其風味之勝¶
潇洒之工又非向時呉下矣及入汳觧裝盡為好事¶
者索去嗚呼君今已矣梅寕復得邪其弟唐臣義夫¶
輩追憶風流事亡如存聮綴遺墨求名士夫題詠将¶
<pb:KR4d0464_SBCK_041-20b>¶
昭大兄游藝之美耒属引其端漢臣於余契乆且敬¶
故知為人頗詳君天姿誠悃與人交有終始於修身¶
齊家孝友純至一門之中融融怡怡以及於政是知¶
託物寓意於&KR0010;寒三友之間者不徒模寫形似俾自¶
得之&KR0208;冠時人而名後丗也十七年立秋日秋澗序¶
　　　　新修調元事鑑序¶
土之有志於道者當以聖人為則有志於天下者當¶
以宰相自期降是夫何言焉然宰相者輔天子坐廟¶
朝經綸一丗豈偶然哉是在彼者得之為有命而在¶
我者烏得而不盡之哉况相之為任正已以格君心¶
之非進賢以盡知人之鑑理物以代天地之化¶
以成天下之務&KR0057;需以學術而為之先若不學無術¶
<pb:KR4d0464_SBCK_041-21a>¶
則闇於政體是最大臣之所深敝故賢如𫝊説典學¶
&KR0004;終聖若周公思兼四事逮夫叔丗多故大學之道¶
不明於上爕理化為權衡論思變成機務相之徳業¶
其所存而不亡者幾希矣此事鑑之所以作也嗚呼¶
三代而上如禹益稷契其謨猷徳業光極臣道日星¶
麗天尚何議擬故断自殷周巳來終之近代上下千¶
有餘載間其相之賢否具列無遺俾歴朝之用舎一¶
代之安危前後鱗差易於即見至若善或當與詳其¶
所可法𢙣或可奪書其所由然凖以䕫契伊周之所¶
行断以孔孟諸儒之正論間以臆見附之要本徳學¶
材識公明正大以道事君為事業經綸之最至如遭¶
際聖傑不善更化祇以權謀功利為尚雖濟一時而¶
<pb:KR4d0464_SBCK_041-21b>¶
不可多得終非鑑之所先務也僕老矣壯而所期見¶
於丗者百不能一必故朝夕覃思是編庶成一書亦¶
畎畒不忘之心也俾後之君子有志於斯民者識前¶
言而明治體稽徃行而處事機其於衮聀不無少有¶
&KR0024;焉至元二十年&KR0010;次癸未夏六月十有七日序¶
　　　　顔魯公書譜序¶
古人以書學名家者甚衆今獨取魯公而譜之者重¶
其人以有閞於風教故也兼公之書上則闚三蒼之¶
餘烈中則造二王之微妙下則極古今書法之變復¶
濟之以文章氣節之美故後人作之終莫能及東坡¶
云評書兼論其平生苟非其人雖工不貴昔莆陽鄭¶
樵甞集公代有金石刻得七十有五予之耳聞目覩¶
<pb:KR4d0464_SBCK_041-22a>¶
洎有其名而亡其書者得六十有二備録家藏實有¶
五十有一只以憺僻酷愛營求三十年之乆&KR0379;所得¶
如是念其𥊏之無力自非夤縁物聚於所好亦巳難¶
矣嗚戯公之書今存於丗者無幾加之&KR0010;刓月敝有¶
劘㓕而已可勝惜哉若夫千金之璧為丗重寳人能¶
碎而不靳者以求而可復有也若公之書寕復載得¶
邪故余作譜按公春秋與所書碑刻&KR0010;月官封詳考¶
而次第之俾觀者知公之書因物賦形變態百出其¶
胷中忠義之氣葱葱鬰鬰散於筆墨之閒者至終老¶
而不少衰所謂止見性情不見文字令人想見當時¶
氣象有興起而不能已者是不亦閞於風教者乎譜¶
旣成客有過予而問曰二王乃眞行之祖顔陳縱横¶
<pb:KR4d0464_SBCK_041-22b>¶
曽不踰矩&KR0154;若即而爲法乎余曰不然孔子吾徒之¶
願學也然升堂入室固當有序若即此而求臨池之¶
妙則思過半矣客謝而退至元癸未得伏日序¶
　　　　衞生寳鑑序¶
醫與造化叅學之精者爲難至著書垂訓兾後丗必¶
然之用者爲尤難羅君謙甫東垣先生之髙弟甞謂¶
予言&KR0004;授簡席下東垣曰汝将爲爲人之學欤聞道¶
之士欤請曰走雖不敏幸䝉先生與教理之深詣廼¶
所願也故十年間雖祁寒盛暑親炙不少輟眞積力¶
乆盡傳其&KR0059;潄不傳之妙大抵人之疢疾不外夫隂¶
陽変徴我䏻叅兩聞㑹一身推窮其所受根源方爲¶
可爾用是以所得驗於日用之間如敵在目中然後¶
<pb:KR4d0464_SBCK_041-23a>¶
審薬為攻未甞不如吾之所必取也因集為一書題¶
曰衛生寳鑑曰辨誤者證丗之差謬明其理之所自¶
也曰擇方者别夫薬之精粗寒燠以酌其疾證之冝¶
否也曰紀驗者述其巳之拯料與彼之深淺見其功¶
効之實也僕平昔所得者如是吾子其為我序之予¶
聞醫之為學右聖賢致知格物之一端也軒岐巳來¶
難素靈樞等書累數千萬言自非以醫為巳任者孰¶
克而䆒之若羅君者可謂以醫為任而䆒其理之所¶
自欤昔王彦伯醫聲旣白列三四竈煑薬於庭老㓜¶
塞門來請彦伯曰熱者飲此寒者飲此風者氣者各¶
飲此初不計其醻謝今羅君亦以道心濟物復能著¶
書垂後兾必然之用其仁心普眼當與彦伯同流其¶
<pb:KR4d0464_SBCK_041-23b>¶
誰曰不然故樂為題其端云至元癸未&KR0010;清明日序¶
(王彦伯酉陽雜爼云/唐人為道士善醫術)¶
秋澗先生大全文集卷第四十一¶
