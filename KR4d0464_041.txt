# -*- mode: mandoku-view -*-
#+TITLE: 秋澗集
#+DATE: 2015-09-23 10:26:04
#+PROPERTY: JUAN 41


四十一¶
　　　　　　　　　　　　　元　王惲　撰
　　序¶
　　　南&KR0352;諸君㑹射序¶
君子之學貴乎有用不志於用雖曰未學可也聖門¶之
藝有六而射為重蓋射者男子之事志有事於四¶方也
近嵗南&KR0352;諸君于二仲月肄諸射事予雖不敏¶亦從事
<pb:KR4d0464_WYG_041-1b>
其間嗚呼鄉飲廢而長㓜之序乖大射廢而¶君臣之義
缺今之去古也逺矣欲人之知禮也難矣¶兹射也匪曰
嬉逰為樂将少長是序匪曰僥倖為得¶将心體是正匪
曰致逺為功将中鵠為善匪勝已是¶怨反諸已為賢匪
酒醴是嗜而辭讓為恭匪多筭為¶能而進退可度夫如
是其於修盛徳逺不肖習威儀<md:KR4d0464_SBCK_041-1b>¶復鄉飲而適世用不由
斯而有漸乎若夫野曠天清¶露禾棲畆霜氣折膠秋聲
厲木土氣充而耦同燕角¶勁而寒裂張侯去百歩之外
<pb:KR4d0464_WYG_041-2a>
揖遜務君子之争得之¶心應之手箭如鴻呌羽若星飛
雖未敏及參連神凝¶刻注追騶虞牧野之風致矍相堵
牆之觀庶幾繹已¶之志張本乎四方之事誠君子有用
之一端也孔子¶曰飽食終日無所用心難矣哉不有博
奕者乎為之¶猶賢乎已矧君子正已之具也哉因序其
事而賡之¶以歌歌曰¶
古道下散文武岐中原氣折兵塵飛四郊多壘乃我¶責
誰云武事非吾知不見東家矍相事當年凛凛無¶全齊
<pb:KR4d0464_WYG_041-2b>
丈夫况當志四方射先禄後非吾欺只今天地<md:KR4d0464_SBCK_041-2a>¶一射圃
國俗靡靡從風披圗書束置奎宿黯弧矢高¶射騰寒輝
冥冥天道既如此智者相時行所冝又不¶見臺城陷辱
古所嗤舞干不捄高皇危諸人清談不¶適用晉室竟墮
東門機乃知六藝射尤重世不可廢¶誠有為寄謝一丁
相誚子恐人迂乃坐書癡¶
　　　投壺引¶
古之人心正意誠之學無或不在也予於投壺見之¶矣
<pb:KR4d0464_WYG_041-3a>
壺之義三代之遺制也自諸侯至於卿大夫靡不¶行焉
或堂或庭野外軍中必設兩階以明賔主之禮¶置壺楹
問取其中也北面受矢尊其賔也兩黨相向¶比其誠也
絃以貍首殺其等也鼓以魯薛節其事也¶勝欲不勝養
弗能也司射申誡儆其慢也若夫左右<md:KR4d0464_SBCK_041-2b>¶盍簪臨壺荷矢
身跛倚則壺不相直也氣渙散則志¶不能定也手不端
則矢弗能順也必也心正意誠神¶凝於内坐與壺相當
扶與矢相應故的然而中無過¶不及之差豈非誠心正
<pb:KR4d0464_WYG_041-3b>
已之道歟且古之為學怠惰¶之氣不設於身其或少焉
必有休息之具曽不以奇¶技淫巧令人心蕩而狂也故
壺之義有足尚焉然壺¶亦兵象也與射禮畧同蓋兵凶
戰危人情之所惡燕¶飲娛賔人心之所欲也先王因其
所欲而寓其所惡¶於其中俾樂為之不厭則平日之所
尚乃異時之所¶用也且漢唐以來博戲之事多矣獨奕
之技行於今¶不廢然迹其用心傾危扺巇一著一機司
明以之眊¶亂靈臺為之攙搶必決其存亡而後已傳曰
<pb:KR4d0464_WYG_041-4a>
性相近<md:KR4d0464_SBCK_041-3a>¶也習相逺也術之不善擇也如此悲夫予自憲
臺秩¶满居閒不出者動渉旬朔時雨霽堂廬清停披之
餘¶無以休息用此以佐雅歌之樂庶幾動静周旋其心¶
一出於正方之既飽而嬉莫知所向者其賢乎哉其¶賢
乎哉至元辛未夏六月望日序¶
　　　遊洄溪序¶
夫燕遊觀覧蓋所以増放曠而攄煩滯也故君子所¶不
廢馬嵗戊辰夏四月既望時雨霽景氣清嘉苗擢¶秀二
<pb:KR4d0464_WYG_041-4b>
麥含實翰林先生拉二三子聨騎出郭由郡之¶西南按
轡原隰周覽物華既而棹鞅東首尋盟洄溪¶之上於是
歩蘭臯俯清流䕃佳樹藉碧草烏嚶嚶而¶遺音魚躍躍
以騰水飛鳴潛泳各遂所宜悠然之思<md:KR4d0464_SBCK_041-3b>¶與淵流俱而莫
際其涯渾顥之氣與造物遊而不知¶其所極先生曰吁
樂哉斯遊也於是談麈屑飛朱絃¶聲𣺌從容質問不覺
前席二三子怡然洽所歡充然¶有所得不知老之将至
日之云夕也風乎詠歸又何¶啻遺塵衽而攄壅鬰者哉
<pb:KR4d0464_WYG_041-5a>
因援毫為之序¶
　　　帝王鏡略序¶
東萊云六藝文學者之大端也其次莫如史然則史¶書
浩博自遷固而下不啻數百萬言學者雖資禀精¶強至
於極其致而得其要者或寡矣矧童子初學者¶歟近讀
遺山先生鏡略書所謂立片言而得要者也¶其馳騁上
下數千載之間綜理繁㑹數百萬言之内¶駢以四言叶
以音韵世數代謝如指諸掌歴代之能<md:KR4d0464_SBCK_041-4a>¶事畢矣然先生
<pb:KR4d0464_WYG_041-5b>
北渡後力以斯文為已任孰謂斵大¶材而就小室扺和
璞而輝丘陵者乎是書之出若為¶童䝉學習者之所設
也然傳不云乎君子之道孰先¶傳焉孰後倦焉循序而
進有不可躐等者士人張敬¶叔貧而好學家藏是書今
刋之以廣其傳亦可以見¶其用心焉爾彼初學者一旦
心志通達由堂入奥又¶且得博觀約取之法焉是則一
鏡之略不為小補者¶也至元四年嵗丁邜重午前二日
題
<pb:KR4d0464_WYG_041-6a>
　　　王氏藏書目録序¶
河南房扈王氏為衛之著姓百有餘年祖宗以孝¶友相
傳略無長物逮先君思淵子北渡後亦不治¶生産怡然
以閉户讀書為業聞一異書惟恐弗及其<md:KR4d0464_SBCK_041-4b>¶弱冠時先君
氣志精強目覧手筆日且萬字不下¶年得書數千卷或
者曰藏書如是尚爾為先子曰吾¶老矣為子孫計耳有
能受而行之吾世其庶矣乎世¶人知榮保其爵禄不知
一失足赤吾之族知富寳其¶金玉不知一慢藏已為盜所目
<pb:KR4d0464_WYG_041-6b>
也何若保書之為寳乎若¶子若孫由是而之焉為卿相
為牧守為善人為君子¶上以致君澤民下以立身行道
道其在於是矣由是¶而觀先君立世之志貽厥之謀何
其逺且大哉嗚¶呼先君去世将近二紀不肖某今年四
十有一遺¶言在耳遺書在櫝感念平昔不覺泣下因復
慨嘆仕¶不為進退足自樂蓋所恃者此爾然置之而不
力其¶讀讀之而不踐其道與無書等矣傳曰遺子黄金
滿<md:KR4d0464_SBCK_041-5a>¶籯不如教之一經此誠先君之志也可不懋敬之哉
<pb:KR4d0464_WYG_041-7a>
至兀四年秋七月曝書於庭與兒子孺校而帙之則¶各
從其類也述書傳目録叙¶
　　　汲郡圖志引¶
客有過僕而問曰子之經求衛事纂集圖史所向欲¶何
為哉僕應之曰述先君之志也昔先子無恙時嘗¶訓某
曰衞有圖經舊矣北渡以來百訪而不一見世¶郡人也
生於斯長於斯宦學於斯聚族屬於斯由宋¶而金而¶皇
朝百有五十餘祀不謂之遺俗可乎且衞得天中¶桑土
<pb:KR4d0464_WYG_041-7b>
之野北通燕趙南走京洛太行峙其西大河經¶其南河
山之間盤盤焉一都㑹也及論其郡國之本<md:KR4d0464_SBCK_041-5b>¶末輿地之
因草牧守政教之賢否土產風俗之醇醨¶山澤利益之
隠顯人物古今之盛衰則藐然不知責¶将誰歸至如淇
水名川也而指為李河銅闗近防也¶而曰壁列門羌公
顯號也而曰康叔塚殷溪明表也¶而稱太公泉共城伯
國也而曰段天子城趙越太守¶也而曰越王墓淇口㑹
亭也而曰衞新臺岡名博望¶而記張騫山號仙翁而歸
<pb:KR4d0464_WYG_041-8a>
葛氏眎獲嘉而曰故城以¶頓方而作頓丘枋𠂻而為枋
頭而又汲水湮而無聞¶金堤蕩而失據其甚則白圭訛
而為雞黒麓謬而為¶鹿迷惑忘返以至於斯可勝嘆哉
是皆吾平昔欲正¶之而不忘者也吾老矣終當畢此一
事付之青箱無¶幾先君捐館雅志罔就嗚呼痛哉中統
建元之三<md:KR4d0464_SBCK_041-6a>¶年予自堂吏來歸閒中紬繹經史得先人所
藏遺¶書淚洒行間愾嘆乆之曰精爽不昧有繼志述事
庶¶少慰爾於是聚書一室研精致思蟫蠧羣言外則訪
<pb:KR4d0464_WYG_041-8b>
諸耆宿雜採傳記碑刻復為按行屬邑以覆其所得¶噫
汲雄望也自康叔迄今幾二千餘嵗其幽光潛徳¶靈蹤
盛跡隨陵谷起滅不可殫紀徴文獻則墜簡已¶亡懐舊
俗則高年無幾瞻言丘壠旌紀寂寥不肖何¶人能發越
其間哉然先子遺教不可墜也良史所載¶傳信後也故
特取其人物政教風俗關於治亂為後¶世之法者羣分
而類聚之復著辯論等篇凡若干卷¶題之曰汲郡志曰
郡者何包上下而言也書成因自¶笑曰諺有之家畜弊
<pb:KR4d0464_WYG_041-9a>
帚享之千金其不肖之謂歟然<md:KR4d0464_SBCK_041-6b>¶非敢示諸作者庶幾來
者志存肯構其治梓作室以¶是為樸斵垣墉之始丹艧
塈茨之本可乎客唯而退¶時至元丙寅秋九月重陽日
引¶
　　　㑹玉簪花詩序¶
玉簪花之名品也然唐宋以來騷人賦客歌詠不多¶見
豈花之種昌於近代歟較其繁昌在京師為㝡盛¶豈花
之性憙凉風土使之然耶當其庭軒暑退幽砌¶凉新翠
<pb:KR4d0464_WYG_041-9b>
筳高聳瑶花盛陳湛露氣於碧霄映仙姿于¶月戸素影
以之輕盈芳心為之容與至若肌膚綽約¶來姑仙也緑
雲婆娑墜曉鬟也幽香濃逺𣺌不知其¶幾許也其畏景
便隂低昻倚佇意韻飄瀟如欲輕舉¶所謂玉華同駕紛
簪導以何翩風標可人占高秋而<md:KR4d0464_SBCK_041-11a>¶(原闕/)
<pb:KR4d0464_WYG_041-12a>
　
　
　
　
　
　
　
　
<pb:KR4d0464_WYG_041-12b>
　
　
　　　　　　　　　　　所安神不為之餒而敢告
來者能永遵儀法不惟徳¶歸於厚有以見吾皇考繼述
啟廸之方祖妣承家守¶節揚厲無窮之意也至元三十
年夏四月翰林學士¶中奉大夫知¶制誥同修國史裔孫
惲百拜而為之序¶
　　　南陽府瑞芝詩卷序
<pb:KR4d0464_WYG_041-13a>
天地之大氣無不周也其至和純粹之極隨徳感召¶而
禎祥之故應於上則有卿雲景星發於下則有醴¶泉芝
草芝為物尤瑞然產之不恒秀之而特異者蓋¶不一二
數焉完顏公尹南陽之明年有芝產於方城¶民家凡四
本誠秀麗而殊常者也其駢枝連葉突如¶雲興幢然蓋
植有累至十六七者英華瞱瞱顏如渥<md:KR4d0464_SBCK_041-11b>¶丹可翫而愛郡
之吏民視履考祥奔走庭下咸謂公¶視事以來行有以
召之故也如役使時而田里安賦¶斂均而物情允疲痏
<pb:KR4d0464_WYG_041-13b>
者為之息肩苞體者使之不¶夭是慈祥愷悌之方拊循
惠養之實浹洽備至感召¶休徴物效靈光者也公曰方
今王澤丕流皇風逺¶暢意者仁厚之化行乎江漢或者
衣被草木昭回光¶而為開先之兆也昭昭矣予何敢以
當之即篚置以¶聞衆復曰非常之瑞歸美於上臣分當
然弗產於鄰¶郊它邑而呈祥於提封涵濡之下不蒸於
顛枿棟隆¶而擢芳於陂澤野人之圃亦由布宣中和𨗳
揚徳化¶下克靈承之自也是不可無聞於後遂繪彩靈
<pb:KR4d0464_WYG_041-14a>
姿求¶太史紀瑞者屬之俾上以頌天休滋至之繁下以
見<md:KR4d0464_SBCK_041-12a>¶郡守惟良之美適余將事在申因其請樂為書之卷¶
端¶
　　　文府英華叙¶
僕自弱冠時從永年先生問學先生以科舉既廢士¶之
特立者當以有用之學為心於是日就通鑑中命¶題或
有其義而亡其辭或存其辭而意不至者課之¶以為日
業雖云此何時也然觀多事之際斯文有不¶可廢焉者
<pb:KR4d0464_WYG_041-14b>
小子其勉旃及長年以來綿立世故愈知¶先生之言為
有徴至元三年予自魯返衞居閒痛悼¶墮窳日以書史
振勵厥志因觀古人臨大節處大事¶征伐號令渙汗云
為之際含章時發以之功業成而¶聲名白者良竊慨慕
焉遂斷自戰國以上迄於金取<md:KR4d0464_SBCK_041-12b>¶其文字粲然適用於當
世觀法於後來者得若干首¶題曰文府英華非敢妄意
去取第類集以廣怡悦其¶或從事力列屬辭比事庶有
效於時實自先生之教¶之中來也是不可不序四年丁
<pb:KR4d0464_WYG_041-15a>
邜秋孟三曰引¶
　　　宋總尹母夫人慶八秩詩序¶
人與天地參所貴者生所欲者壽福全徳邵此又壽¶者
之可樂也予宦遊燕朔接世家甚多至於享高年¶之安
具五福之慶者總尹宋君母夫人其一也夫人¶姓魏氏
濟南人出膏浸醲薰世為名族及歸處士貞¶順儉約被
服僮僮早夜以中饋是承處士姿沖適樂¶易以文儒重
一時為中令耶律公所知憙賔客樂施¶予尊俎談詠有
<pb:KR4d0464_WYG_041-15b>
承平故家風味故軒車填咽鶴蓋交<md:KR4d0464_SBCK_041-13a>¶隂於門者無虚日
夫人躬儉内助壼儀有則賔至率¶擊鮮供具佳肴名醸
齊潔嚴整未嘗計家有無俾不¶足於賔所也處士嘗與
客語乆夫人適於户間有所¶聞客去即曰直諒易言我
雖誠人則有愛惡焉再思¶可也其順成輔佐君子至意
類多此四子俱教之讀¶書雖出就外傅庭訓之際以孝
弟忠信為主曰孝者¶行之源悌者順之至忠者臣道之
極信又朋友所須¶以成者立身揚名本其在於是汝等
<pb:KR4d0464_WYG_041-16a>
敬之勉之古稱¶隂教有助夫人之謂也長曰漢臣河南
府路總管忠¶勤長厚不類今人次魯臣愿而克家恬於
仕進次唐¶臣才碩有幹局侍儀司法物庫使次楚臣博
學多藝¶能有處士風<md:KR4d0464_SBCK_041-13b>¶上邸潛時以琴阮侍左右有年今
以致養日嚴為事¶夫人今年壽登八秩康寧精爽髪㣲
艾容睟然飲啖¶如五六十人嵗時拜慶子孫滿前斑衣
綵袖雁行玉¶立其圑圞香火之情雍肅閨門之化融融
洩洩萃於¶一堂之上不謂福全徳邵可乎吾是知二南
<pb:KR4d0464_WYG_041-16b>
美化本¶於正始而有麟趾鵲巢之應洪範之九五根於
攸好¶徳一言而壽為五福之尊禎祥有自於宋氏槩可
見¶矣求諸公賦詩歌詠其可貴可樂之美屬惲而為之¶
序¶
　　　總尹湯侯月臺圖詩序¶
蘇門山水明秀為天下甲蓋有東南佳麗瀟洒之勝¶而
無卑溼蒸炎之苦誠中州之江南也湧金門外西<md:KR4d0464_SBCK_041-14a>¶南行
三里而近曰蘇氏别墅中有大石月如周列座¶鼓八因
<pb:KR4d0464_WYG_041-17a>
得名曰月臺其形勝大槩溪環竹外山倚雲¶旓空翠湖
光動盪無際蒼烟白鳥容與鳴集渡野彴¶穿林篁而入
中鑿蓮塘削方洲構亭其上青梅蒼檜¶四面間植竒花
異卉繡錯其下牡丹臺酴醿洞又為¶東西别圃春則醉
其香夏則清其暑秋月可玩冬梅¶可探而賞也四時之
景皆新而其樂亦無窮也暮春¶初郡人遊歴始於百泉
曉翠經栁湖雙塘梅溪而南¶迄焉止息故共頭月臺實
為一方首尾之冠至元丙¶子春予自晉東還取道共城
<pb:KR4d0464_WYG_041-17b>
友人於焉觴予為一日¶留覩其廢磑修復堰溪高敞雲
烟竹樹光賁疇昔詢¶之知為府尹湯侯易而主也是年
冬與湯㑹燕出所<md:KR4d0464_SBCK_041-14b>¶繪月臺圖且曰為仕宦牽率罔獲徜
徉其間以遂初¶心今欲求諸公題詠庶見其素藴雖南
北東西時得¶展玩猶一到其中也吾子為我序之嘗念
天壌間佳¶境幽人勝士樂之而不能有豪宗貴族有之
而不暇¶樂三十載間吾見此四易主矣不知當時賔從
輪蹄¶凡幾徃返得窮雲烟魚鳥之趣彼幽人勝士暢情
<pb:KR4d0464_WYG_041-18a>
適¶意不以物之有無為樂而貴游豪宗雖有之能遂其¶
樂而樂方為己有雖然今君以才術通顯投功名之¶㑹
膺長沙方岳之寄而能以此為懐豈他時倦游知¶止之
心急流勇退之舉將張本於斯歟十四年上元¶日序¶
　　　博古要覽序<md:KR4d0464_SBCK_041-15a>¶予性澹癖無他嗜好獨於古彞器愛而不置雖造次¶必
摩挲瞪視辨其銘欵為何代何物間有所得則悚¶然起
敬想見當時氣象令人有不能已者第所見不¶廣究其
<pb:KR4d0464_WYG_041-18b>
義未詳耳十四年春余入翰林四十有七日¶侍左丞相
耶律公於玉堂坐間出宣和博古圖三十¶卷示予因假
以歸與院史趙復取鐘鼎韻歐陽子薛¶尚功欵誌吕氏
博古李羣舒考古等圖㕘讀而節約¶之觀其制作之精
㣲錫用之所以篆籀之古而不苛¶文章之雅而不廹取
物象形垂儆萬世其為法深且¶逺矣因念三代吾不得
而見之得見是器斯可矣矧¶㣲辭奥㫖引據考證於昭
粲著生平所疑前賢或闕¶而莫可致詰者一覽而盡得
<pb:KR4d0464_WYG_041-19a>
怡然理順渙焉氷釋筆<md:KR4d0464_SBCK_041-15b>¶削既己從其類而作若干卷題
之曰博古要覽客有¶過而笑曰子之學棄俗尚從寂寞
惟恐其不古也其¶如適越而冠章甫何予應之曰不然
方今¶明天子御極神聖慈武撫四海而有之禮器縟興
將¶維新是圖一日告功神明郊祀饗獻之禮行有每事¶
而問者據所得而告之曰此鼎也彞也卣也匜也爵¶也
罍也犧也象也如是而己其於魯兩生間安知無¶一日
之長乎客笑而退於是書以為序
<pb:KR4d0464_WYG_041-19b>
　　　書畫目録序¶
登崑崙之墟者知宇宙之大臨滄海之淵者見魚龍¶之
富故逹人大觀必於物之所萃而致意焉乃能窮¶古今
之變極天下之觀否則與管窺等耳若夫歴代<md:KR4d0464_SBCK_041-16a>¶之法書
名畫唐以太宗嗜好之篤宋以徽廟耽湎之¶甚搜訪百
至品第裝潢比三代傳寳至陪𦵏昭陵閟¶藏内殿仍置
官典校署之曰秘府何其崇哉當時自¶非寵錫貴近賜
觀諸王思欲頫首一窺胡可得已且¶唐迄今五百有餘
<pb:KR4d0464_WYG_041-20a>
歳幸而存者又無幾唐亡而五季¶宋殘而金源氏金滅
而¶國朝興其問兵亂相繼散亡劘燼又不可勝紀¶聖天
子御極十有八年當至元丙子春正月江左平¶冬十二
月圖書禮器並送京師勅平章太原張公¶兼領監事仍
以故左丞相忠武史公子杠為之貳尋¶詔許京朝士假
觀予適調官都下日飽食無事遂與¶左山商台符叩閤
披閱者竟日凢得二百餘幅(書字一百<md:KR4d0464_SBCK_041-16b>¶四十七/幅畫八十一幅)怡然有
所得冲然釋所願精爽洞逹滯¶思為一攄所謂升崑巔
<pb:KR4d0464_WYG_041-20b>
而見洪荒之大俯溟渤而駭¶光怪之多也嗚呼三光五
岳之氣絪縕盤礴發於人¶為精華傳於代為英物以數
百載萃聚藴藏之盛積¶而為崇丘澮而為淵府一旦顒
顒然拭目而觀可謂¶千載一遇也因念人與事機其㑹
與否皆有數存其¶間九年春予一夕夢謁平章張公(名/易)
(字仲一/太原人)於府第¶之東堂酒數行發書一櫃示予皆彩圖
繪本金文玉¶牒今觀中秘所有璀璨輝赫與夢中所見
者盡同吁¶亦異哉傳曰嗜欲将至有開必先信哉斯言
<pb:KR4d0464_WYG_041-21a>
也作書¶畫目録序¶
　　　故翰林學士河東南北路宣撫使張公挽<md:KR4d0464_SBCK_041-17a>¶詩序¶
嵗甲寅冬先生奉故經略史公委過衞惲以諸生贄¶文
上謁承顧睞獨異迨中統辛酉先生自河東宣撫¶改授
翰林學士兼中書省叅議其秋惲亦以都司就¶列機務
之暇接論思殊欵至元二年公以前東平宣¶慰起復簽
山東等路行省事適惲從事在魯又奉閒¶燕者兩月六
年已已冬不肖應御史辟出真定候公¶於頥齋尊酒從
<pb:KR4d0464_WYG_041-21b>
容言笑竞日因及西臺故事時公精¶力未衰慨然經世
之懐尚眷眷不置也厥後惲官平¶陽飫聞公鎮撫時政
蹟章章在人心不去者甚悉私¶念自甲寅迄壬申嵗廿
年間與公㑹合者五聨事者¶再似不偶然也故知公為
頗詳公資剛嚴有經濟器<md:KR4d0464_SBCK_041-17b>¶業遇事風生果於斷畫其廷
議愷切矯矯有長孺志¶節至扶善良嫉姦惡又似夫王
義方對仗時辭氣生¶平素藴在河東展也盡至今三晉
問愛仰如神明乃¶以霹靂手目焉雖時致齟齬其耿耿
<pb:KR4d0464_WYG_041-22a>
自信不疑者氣¶終不少下公殁後三年甥王革來過進
惟疇昔愴然¶動零落丘山之感余亦為歔欷也想遺直
之不復悼¶斯文之如綫勉為哀挽庻荅顧遇知已之厚
且待封¶龍招來之些魂而有靈鍳兹哀悃公字耀卿姓
張氏¶太原友城人早與進士聲籍塲屋既而以臺掾進¶
為人儀觀秀偉山立揚休望而知為正人端士壽八¶十
終鎮州頥齋其自號云不書名貴之也至元丁丑¶秋謹
序<md:KR4d0464_SBCK_041-18a>¶
<pb:KR4d0464_WYG_041-22b>
　　　趙徳明母劉氏慶八十詩序¶
人皆以壽為樂然使吾親壽壽而康寧兹人子之至¶樂
也鼓邑趙君徳明予官晉府時幕從事也每與之¶接不
下帶而存者皆和氣愉色其臨事行已洞洞屬¶屬若持
盈奉玉惟恐弗勝予異之而不及問戊寅春¶㑹京師稱
其母劉氏金進士都水監勾之女穣縣簿¶耆徳唐甫之
妺年雖高聰明安健紉縫在手不持杖¶作筋力先懐逺
府君不幸早世三十年問昶暨二弟¶靖炳頗試所歴及
<pb:KR4d0464_WYG_041-23a>
有孫六人女孫二人重孫二重女¶孫六同居無間言是
皆母氏慈愛恭儉隂教有方之¶力也昶等不肖愧弗能
紆青拖紫儋爵錫圭以顯榮¶為養用報劬勞之徳今嵗
壽開八秩将南歸省慶尚<md:KR4d0464_SBCK_041-18b>¶頼賢士大夫見之歌詠歸慰
母心以為閭里光予告之¶曰壽福冨貴衆人之所欲也
若今之富貴似可求而¶得惟壽與福命之於天不可幸
而致彼高明家雖三¶牲日養未免使親有顧慮可憂之
慼崇髙而安者子¶孫多親不迨之嘆今君職雖卑禄雖
<pb:KR4d0464_WYG_041-23b>
薄與仲弟輩怡¶然以志為養其樂也融融吾知案上一
杯菽水過於¶吾鼎七牢矣時也恒山之陽滹池之濵風
和而晝明¶鳥嚶而葉粲緑萱婆娑於堂背舞袖斕斑於
膝下朝¶而倚其門夕而倚其廬俟子之來歸君其行矣
試以¶吾言語之鄉人而曽閔和樂之氣将有聞風而興
起¶者焉至元十五年季春清明日序¶
　　　潔古老人注難經序<md:KR4d0464_SBCK_041-19a>¶醫之有難素猶六經之有春秋易也書雖盡言言不¶極
<pb:KR4d0464_WYG_041-24a>
意神而化之存乎其人潔古張先生醫師之大學¶也以
是書注釋雖博未免有仁智殊見體用不同之¶問於是
研思凝神探索𤣥奥發遺意於太素之初出¶妙理於諸
家之表使體用一源得失兩判復隨其疾¶證附以禁忌
方論述經觧廿四卷先生高弟東垣老¶人以其書授羅
君謙甫兵後文多墜簡及得田氏口¶傳易水遺㫖百餘
條苴補脱漏遂為完書予嘗觀其¶㫖要顧天下之事未
有不極其理而能臻于妙者矧¶醫術精㣲主司萬命惟
<pb:KR4d0464_WYG_041-24b>
其至精非一世之所能備惟¶其至㣲非一賢之所能窮
故軒岐開天如大易之書¶其卦越人撮要猶三傳之贊
其經迨潔古講觧古今<md:KR4d0464_SBCK_041-19b>¶之善傳注之能事畢矣誠生民
之命脉醫學之淵㑹¶也嗚呼醫固難事學即能至至於
提挈造化㑹歸一¶身如秦扁闚五臟而洞癥結察形聲
而辨死生推原¶本自心融手應坐収神聖康濟之功要
以理明學博¶精詣其極有不期然而然者其功用之實
咸在是書¶學者宜盡心焉而太史公稱扁之術得於餌
<pb:KR4d0464_WYG_041-25a>
桑君之¶藥飲上池之水特以診視為名恐未之思爾謙
甫将¶板行以壽其傳求題諸篇端予嘉其學術及物之
外¶能光昭師道如是可謂知本也己先生諱元素易水¶
人潔古其自號云至元十七年歲次庚辰中伏日序¶
　　　宋東溪墨梅圖序¶
性之所得於天有不行而至不學而能者况托物游<md:KR4d0464_SBCK_041-20a>¶藝
意存所寓者哉總尹漢臣善寫梅樂之終身而不¶厭且
梅以墨繪黯淡枯寂無聲色臭味可嗜而悦蓋¶性之所
<pb:KR4d0464_WYG_041-25b>
得有不容自已者余嘗踏雪過南塘入東閤¶主人開尊
小酌醉中出示所製溪雪春風等圖亦以¶淡僻故為把
玩者乆之覺冷香疎影動蕩於几案間¶令人翛然有孤
山籬落之想後考試洛陽復與君㑹¶府署之梅花堂庭
之所植者皆是也因舉觴相屬曰¶永南梅之淵菽又乆
官於此殆将俾使君移船花光¶臻超然之極致耶東歸
悉以近作贐予其風味之勝¶瀟洒之工又非向時吳下
矣及入汳觧装盡為好事¶者索去嗚呼君今己矣梅寧
<pb:KR4d0464_WYG_041-26a>
復得耶其弟唐臣義夫¶輩追憶風流事亡如存聨綴遺
墨求名士夫題詠将<md:KR4d0464_SBCK_041-20b>¶昭大兄游藝之美來屬引其端漢
臣於余契乆且敬¶故知為人頗詳君天姿誠悃與人交
有終始於修身¶齊家孝友純至一門之中融融怡怡以
及於政是知¶託物寓意於歲寒三友之間者不徒模寫
形似俾自¶得之趣冠時人而名後世也十七年立秋日
秋澗序¶
　　　新修調元事鑑序
<pb:KR4d0464_WYG_041-26b>
士之有志於道者當以聖人為則有志於天下者當¶以
宰相自期降是夫何言焉然宰相者輔天子坐廟¶朝經
綸一世豈偶然哉是在彼者得之為有命而在¶我者烏
得而不盡之哉况相之為任正已以格君心¶之非進賢
以盡知人之鑑理物以代天地之化¶權宜以成天下之
務尤需以學術而為之先若不學無術<md:KR4d0464_SBCK_041-21a>¶則闇於政體是
最大臣之所深敝故賢如傅説典學¶初終聖若周公思
兼四事迨夫叔世多故大學之道¶不明於上燮理化為
<pb:KR4d0464_WYG_041-27a>
權衡論思變成機務相之徳業¶其所存而不亡者幾希
矣此事鑑之所以作也嗚呼¶三代而上如禹益稷契其
謨猷徳業光極臣道日星¶麗天尚何議擬故斷自殷周
已來終之近代上下千¶有餘載間其相之賢否具列無
遺俾歴朝之用舍一¶代之安危前後差易咸集於是至若
善或當與詳其¶所可法惡或可奪書其所由然凖以夔
契伊周之所¶行斷以孔孟諸儒之正論問以臆見附之
要本徳學¶材識公明正大以道事君為事業經綸之最
<pb:KR4d0464_WYG_041-27b>
至如遭¶際聖傑不善更化祗以權謀功利為尚雖濟一
時而<md:KR4d0464_SBCK_041-21b>¶不可多得終非鑑之所先務也僕老矣壮而所期
見¶於世者百不能一必故朝夕覃思是編庶成一書亦¶
畎&KR0341;不忘之心也俾後之君子有志於斯民者識前¶言
而明治體稽徃行而處事機其於衮職不無少有¶補焉
至元二十年歲次癸未夏六月十有七日序¶
　　　顔魯公書譜序¶
古人以書學名家者甚衆今獨取魯公而譜之者重¶其
<pb:KR4d0464_WYG_041-28a>
人以有關於風教故也兼公之書上則窺三蒼之¶餘烈
中則造二王之㣲妙下則極古今書法之變復¶濟之以
文章氣節之美故後人作之終莫能及東坡¶云評書兼
論其平生苟非其人雖工不貴昔莆陽鄭¶樵嘗集公代
有金石刻得七十有五予之耳聞目覩<md:KR4d0464_SBCK_041-22a>¶洎有其名而亡
其書者得六十有二備録家藏實有¶五十有一只以澹
僻酷愛營求三十年之乆纔所得¶如是念其嗜之無力
自非夤縁物聚於所好亦己難¶矣嗚呼公之書今存於
<pb:KR4d0464_WYG_041-28b>
世者無幾加之歲刓月敝有¶磨滅而己可勝惜哉若夫
千金之璧為世重寳人能¶碎而不蘄者以求而可復有
也若公之書寕復再得¶邪故余作譜按公春秋與所書
碑刻歲月官封詳考¶而次第之俾觀者知公之書因物
賦形變態百出其¶胷中忠義之氣葱葱鬰鬰散於筆墨
之間者至終老¶而不少衰所謂止見性情不見文字令
人想見當時¶氣象有興起而不能已者是不亦關於風
教者乎譜¶既成客有過予而問曰二王乃真行之祖顔
<pb:KR4d0464_WYG_041-29a>
陳縱横<md:KR4d0464_SBCK_041-22b>¶曽不踰矩曷若即而為法乎余曰不然孔子吾
徒之¶願學也然升堂入室固當有序若即此而求臨池
之¶妙則思過半矣客謝而退至元癸未得伏日序¶
　　　衞生寳鑑序¶
醫與造化參學之精者為難至著書垂訓冀後世必¶然之
用者為尤難羅君謙甫東垣先生之高弟嘗謂¶予言初
授簡席下東垣曰汝将為為人之學歟聞道¶之士歟請
曰徒雖不敏幸䝉先生與教理之深詣乃¶所願也故十
<pb:KR4d0464_WYG_041-29b>
年間雖祁寒盛暑親炙不少輟真積力¶乆盡傳其秘淑
不傳之妙大抵人之疢疾不外夫隂¶陽變徴我能叅兩
間㑹一身推窮其所受根源方為¶可爾用是以所得騐
於日用之問如敵在目中然後<md:KR4d0464_SBCK_041-23a>¶審藥為攻未嘗不如吾
之所必取也因集為一書題¶曰衞生寳鑑曰辨誤者證
世之差謬明其理之所自¶也曰擇方者别夫藥之精粗
寒燠以酌其疾證之宜¶否也曰紀騐者述其已之拯料
與彼之深淺見其功¶効之實也僕平生所得者如是吾
<pb:KR4d0464_WYG_041-30a>
子其為我序之子¶聞醫之為學古聖賢致知格物之一
端也軒岐以來¶難素靈樞等書累數千萬言自非以醫
為己任者孰¶克而究之若羅君者可謂以醫為任而究
其理之所¶自歟昔王彦伯醫聲既白列三四竈煑藥於
庭老㓜¶塞門來請彦伯曰熱者飲此寒者飲此風者氣
者各¶飲此初不計其酬謝今羅君亦以道心濟物復能
著¶書垂後冀必然之理其仁心普眼當與彥伯同流其<md:KR4d0464_SBCK_041-23b>¶誰曰不然故樂為題其端云至元癸未歲清明日序¶(王/彥)
<pb:KR4d0464_WYG_041-30b>
(伯酉陽雜俎云唐/人為道士善醫術)¶
　
　
　
　
　
　
　秋澗集卷四十一¶
<md:KR4d0464_SBCK_042-1a>¶
<pb:KR4d0464_WYG_042-1a>
欽定四庫全書
　秋澗集卷四十二¶
　　　　　　　　　　　　　元　王惲　撰
　　序¶
　　　與左山商
