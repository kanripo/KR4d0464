# -*- mode: mandoku-view -*-
#+TITLE: 秋澗集
#+DATE: 2015-09-23 10:26:15
#+PROPERTY: JUAN 90


　便民三十五事(自此係監/司時建白)¶
皇帝聖旨裏中議大夫治書侍御史行御史臺事伏見¶
朝廷勵精為治百度從新中外顒顒有太平之望¶然弊
積日久事端非一必更張其大者重者使有¶定制則實
惠可及於民今¶國家疆宇民數遠過漢唐歳入經費又
<pb:KR4d0464_WYG_090-1b>
為不貲所¶急者立法選官恤民息兵力養人材節浮費
之用¶停不急之務而已盖大法立則宏綱振庶官舉則¶
萬務修兵民安則邦本固人材廣則任使周省費¶用則
百姓足停不急則農務勸至於侵奪民利不¶便於時者
一切革去之然此要須大臣力任其責<md:KR4d0464_SBCK_090-1b>¶以經國遠圖為
念使治體一定始終無間開誠心¶布公道授羣材而作
行之使上有所守而不勞下¶知奉行而不亂尚虞箝勒
未嚴吏有勤惰明其賞¶罰黜陟以威厲其不事事者將
<pb:KR4d0464_WYG_090-2a>
見激昂奮發人争¶立效則治定功成可計日而待也不
然究錢穀之¶已然緩綱維之大柄未見其可也某以不
材謬¶當言責區區之誠有不能自己者謹條陳切時便¶
民三十五事開列于後伏乞¶御史臺備呈¶中書省照詳
施行¶
　　事目¶
　　　立法<md:KR4d0464_SBCK_090-2a>¶　　　　定法制　　　　置發兵符契
<pb:KR4d0464_WYG_090-2b>
　　　　通行奏事¶
　　　選官¶
　　　　議保舉　　　立審官院¶
　　　　選參佐¶
　　　卹民¶
　　　　議卹民　　　除軍户閃下差發¶
　　　　捄災　　　　秋税准喂養馬駝草料¶
　　　　復常平倉　　論匠户
<pb:KR4d0464_WYG_090-3a>
　　　　括户土斷　　　七品以上官言任内利病
　　　息兵力¶
　　　　軍人交番　　　緩逺征
　　　　合併十一年軍　<md:KR4d0464_SBCK_090-2b>¶定奪軍戸析居地税¶
　　　養人材¶
　　　　設學校(附復立國/子學議)用中選儒士¶
　　　　試吏員¶
　　　節費用(古者因官府而立人/今則因人而立官府)
<pb:KR4d0464_WYG_090-3b>
　　　　併州縣省官吏　行劵法減秪應¶
　　　　禁醖酒　　　　振武屯田¶
　　　　輸粟充監當官¶
　　　停不急之務¶
　　　　權停一切工役　省罷鐵冶户¶
　　　侵奪民利不便等事¶
　　　　課程再不添額　論鈔法<md:KR4d0464_SBCK_090-3a>¶　　　　論鹽法　　　　輝竹還民
<pb:KR4d0464_WYG_090-4a>
　　　　分閒官占民田　定奪官地給民¶
　　　　禁約侵擾百姓
　¶　立法¶
　　　定法制¶
自古圖治之君必立一定之法君操於上永作成¶憲吏
行於下視為凖式民知其法使之易避而難¶犯若周之
三典漢之九章一定不易故刑罰省而¶治道成今¶國家
有天下六十餘年大小之法尚未定議内而¶憲臺¶天子
<pb:KR4d0464_WYG_090-4b>
之執法外而廉訪州郡之刑司也是有司理之<md:KR4d0464_SBCK_090-3b>¶官而闕
所守之法至平刑議獄輾轉為理不免有¶酌量凖擬之
差彼此重輕之異合無將奉¶敕刪定到律令頒為至元
新法使天下更始永為¶成憲豈不盛哉若中間或有不
通行者取¶國朝扎撒如金制别定敕條如近年以來審
斷一¶切姦盜¶省部略有條格者州縣擬行特為安便此
法令當¶亟定之明驗也如此則法無二門輕重當罪吏
無¶以高下其手天下幸甚
<pb:KR4d0464_WYG_090-5a>
　　　置發兵符契¶
竊見¶朝廷防馬劄妄濫也<md:KR4d0464_SBCK_090-4a>¶御前給發奉使欲遠方取信
也佩圓符為徵况兵戎¶大事乎近者王著矯偽發兵利
害非細合議關防契¶勘厯代緩急調遣兵馬皆驗符契
然後得發今後合¶無依上起置符契庶免臨時别致事
端¶
　　　通行奏事¶
竊見¶憲臺初立遇有軍國重事¶中書省臺院約㑹一同
<pb:KR4d0464_WYG_090-5b>
聞奏若事或不便許廷議以從所長其於¶朝廷大為有
益近年稍乖舊制至於大政大刑其事¶已行不得與聞
任言責者既不及論救且得箝口不¶職之謗于天下乞
請申明舊例不致似前濶畧以絶<md:KR4d0464_SBCK_090-4b>¶壅蔽天下蒙幸¶
　　選官¶
　　　議保舉¶
夫親民之官守令為急竊惟選法自近年大壊後府¶州
司縣官例多阿權通賄僥倖而得其南選尤濫至¶目之
<pb:KR4d0464_WYG_090-6a>
曰海放此等賢否不較可知庸懦者因循苟且¶奔走承
奉外政務盡廢小材者視時所尚營治已私¶略不以官
事為念爰自新政以來外望雖聳根源舊¶弊依前未除
易舊而新今雖汰冗濫選材能然一或¶譽之則為賢一
或毁之則為否是非惑亂終無所憑¶莫若將素有聲迹
資品實至者令三品官入狀舉保¶量短長之材授小大
之任然後明察臧否精覈殿最<md:KR4d0464_SBCK_090-5a>¶得人者行進賢之賞謬
舉者坐不當之罰舉官自然¶精詳受保者惟恐有累如
<pb:KR4d0464_WYG_090-6b>
此則官得其人庶事修舉¶昔周世宗令除目仍署舉者
姓名若貪穢敗官並當¶連坐金朝正大間亦行此法當
時號稱得人方今教¶養無素科舉未行權宜矯弊似為
良法¶
　　　立審官院¶
竊詳省院臺部皆得選署官屬若公當則人心自服¶稍
或未安中外之人皆得指言數年以來省臺壊亂¶多此
之由夫省臺大僚近¶君之重臣也古人稱投䑕忌器當
<pb:KR4d0464_WYG_090-7a>
尚深戒况天官天¶秩一旦使羣小得恣情阻壊非所以
體重臣¶而存大體也兼若輩處心鮮公不為己私且泄
怨謗<md:KR4d0464_SBCK_090-5b>¶比比若此合無立審官院選用有德望公正大臣
次¶取知典故識大體剛直而敢言者為之輔其中外一¶
切選舉官員通得論列而疏駁之不猶愈于若此紛¶紜
之不定也耶檢㑹得金朝章宗時臺司用一諸科人為¶
監察審官院竟奏而罷之致臺望増重遠近肅然當¶時
大為有益或曰若立此官臺諌何為曰臺諌論列¶至廣
<pb:KR4d0464_WYG_090-7b>
審官係封駁之事古人設立以用人為為治¶之本惟其
責之專則事精詳而得實理所謂開公道¶而庶人不私
議也伏乞熟慮而深思之¶
　　　選參佐¶
近聞¶朝省選用隨路總管其法甚妙然參佐尤當精析
所<md:KR4d0464_SBCK_090-6a>¶謂掌司經厯者務要識大體有議論通案牘臨事不¶
疑剛正有斷振一路之紀綱辨大小之衆務下至調¶和
官府驅役吏人上下伏從官長有賴方為稱職近¶年徃
<pb:KR4d0464_WYG_090-8a>
徃用非其人不惟誤事且復害事如非流望者¶有之不
通文墨者有之老病庸懦不勝任者有之如¶得其人斯
弊盡絶契勘至元二年隨路總管許令帯¶行參佐二員
此固唐自辟所知良法今既妙選大尹¶亦宜令各官保
所知職官以任參佐却恐朋黨成風¶因時作弊莫若將
保到人員交相為用如真定府尹¶所保用之保定保定
所保用之他路之類是也若本¶人任内汚濫不職保官
亦行坐罪其各道按察司首¶領官非常依上精選使出
<pb:KR4d0464_WYG_090-8b>
總府幕職之右庶幾官吏<md:KR4d0464_SBCK_090-6b>¶推服臺綱人望因之取重¶
　　卹民¶
　　　議卹民¶
竊見隨路百姓自攻取襄樊以來節次將中强等户¶簽
充軍站其見在下户供給百色軍需已是生受及¶江南
平定中外佇望庶得休息復致前政煩苛横取¶白著急
於星火州縣官吏視其如此因縁作弊科斂¶無度如遇
和雇和買夫役等事即驗包銀分俵每一¶兩週歳約出
<pb:KR4d0464_WYG_090-9a>
横泛錢三十餘貫止以四兩户論之是¶一歳著二十倍
也又軍户逃户閃下差税復灑見户¶包納割剥民肌未
見如此之甚致愁嘆不絶感傷和¶氣歳旱不收百物湧
貴衣食艱難民安得不困救之<md:KR4d0464_SBCK_090-7a>¶之方在於將和雇和買
必不可闕者畫時支價兩平¶和買雇賃並不科俵民間
饑荒去處官為賑濟累年¶逋負已徵入官者還民未徵
者盡免其逃亡復業者¶付原抛事産量免三年差役庶
居者安集而去者思¶還然後下寛大之¶詔布告中外使
<pb:KR4d0464_WYG_090-9b>
民曉然知¶朝廷優卹元元本意又阿哈穆特及其黨與
所没贓¶賄不可勝計此物既非天來皆係生民膏血向
肆威¶虐聚為已私可謂贓穢不祥之物昔漢籍梁冀家
財¶遂充國用減天下租賦之半散其苑囿使業窮民合¶
無亦將上項財賄全代天下今歳租賦之數使二十¶年
愁怨之苦一旦消釋誠<md:KR4d0464_SBCK_090-7b>¶國家結民心感和氣其曠蕩希
世之恩過於尋常萬萬也¶
一照得近年和買造作等事其弊有三如立限甚¶促畫
<pb:KR4d0464_WYG_090-10a>
　時不支價錢必須科派民間然後可辦致¶百姓添價
　轉買或官吏搭攬多搭錢數及取納¶使用糜費等錢
　上下通同作弊一也縱降到價¶錢止依各處虛報時
　估比之百姓實費不及半¶價虧損人戸二也其官降
　不敷價錢内官吏又¶行剋減且有全不到民或三五
　年間並不給降¶者三也如近日科下真定皮裘皮袴
　明該不得¶樁派百姓官給見錢官無見錢皮無見在
　送納有程却恐¶躭悞不免分科民間其弊依然復作
<pb:KR4d0464_WYG_090-10b>
　是上司實¶有愛民之心而百姓名受其惠而隱受其
　虐也今欲革弊不<md:KR4d0464_SBCK_090-8a>¶過降給見錢從實支價責委正官
　辦集其事何¶則蓋近年遇有工役官長但領畧其¶間
　率委本把里正信實等人營辦將百姓¶恣行侵牟無
　有紀極或事發到官止將上項人¶量情追斷民苦已
　受將何所補若革去三¶弊將一切違錯明該止坐正
　官不究餘者庶幾¶多方用心顧恤百姓不致里正諸
　人作弊
<pb:KR4d0464_WYG_090-11a>
一隨路遞運車仗脚錢近者五六十貫逺者不下¶百
　貫官支價錢十不及二三其不敷數百姓盡¶行賠
　備名為和雇其實分著年來披擔極是生¶受乞請
　驛程去處官立車甲頭兩平雇募從實¶支價以紓
　民力<md:KR4d0464_SBCK_090-8b>¶一戊戌年中選儒户比之僧道百分無一前省收¶入民
　編却有告難蠲除者合無依舊除免併十¶三年試中
　儒人亦行一體定奪
<pb:KR4d0464_WYG_090-11b>
一弛山林河泊材木魚蒲之禁令民得恣採取以¶捄饑
　乏不足¶
　　　除軍户閃下差發¶
查爰自收復殘宋以來人皆有息肩之望近年差役¶豈
惟不蒙減免又將九年十一年内原簽軍戸差發¶每户
止除四兩餘有數目俱於見在戸内樁科及自¶戊午年
准申逃户之後續逃戸計上司並不准申州¶縣亦不敢
申報閃下差發仍令見在戸計包納又至¶元七年取勘
<pb:KR4d0464_WYG_090-12a>
出協濟户計原奉<md:KR4d0464_SBCK_090-9a>¶條畫止令協濟見當差户近年編造
入額另行科差¶加以和雇和買不絶如流比之初取襄
樊差役轉増¶數倍上司若不哀矜量加優恤恐不免轉
徙流離之¶患乞將原簽軍户氣力全行除豁及取勘續
逃户計¶蠲免分數庶望貧民少得休息實為便益¶
　　　捄災¶
竊見今歳真定等處春夏亢旱穀菜皆無米價湧貴¶小
民久已闕食徃徃採食青棘槐花榆葉拂子等根¶加之
<pb:KR4d0464_WYG_090-12b>
流竄驚擾甚為不安諺云春旱泥倉秋旱離鄉¶盖言比
接新來歳月日遠故也百姓多趂熟河南今¶者米粟亦
貴愈無所徃是將坐視饑饉以待其斃其¶救之之術宜
在於早設不然不過發倉廪散楮幣倉<md:KR4d0464_SBCK_090-9b>¶廪所在皆空寳
鈔幾許得濟莫若將被災州縣合納¶税石併即今收糴
事故等糧盡行停免使百姓少寛¶且得自救責委按察
司親臨官吏多方置計賑濟饑¶乏及弛山林河泊之禁
權停門攤酒醋等課庶幾不¶致流亡失所
<pb:KR4d0464_WYG_090-13a>
　　　秋税准喂養馬駝草料¶
竊見保定等路百姓每歳撥赴遠倉送納又樁配各和¶
買各位下馬駝所用草粟設立倉場官收支中間官¶吏
作弊百姓重併生受如按察司每歳各處追首鈔¶使民
免遠倉納税之勞有三五百錠者盡係添搭多取于民
若於百姓所納¶秋税内盡行折作草粟赴各處喂養馬
駝倉場送納¶使民免遠倉納税之勞無和買樁配之擾
及革去給<md:KR4d0464_SBCK_090-10a>¶降剋減之弊實為便益
<pb:KR4d0464_WYG_090-13b>
　　　復常平倉¶
竊見至元八年設立常平倉驗隨路户數收貯米粟¶約
八十萬石以備緩急接濟支用近年以來起運盡¶絶甚
非¶朝廷䘏民捄荒本意如徃年差官定奪時估以平物¶
價縱使能行終非久遠通便之法當時僉謂若常平¶有
粟各路不過依時價出糶三五千石則物價自平¶人心
倚安低昂權在有司兼併不復高下其手向前¶收成去
處依前收糴以實常平恐亦恤民平估之一¶䇿也
<pb:KR4d0464_WYG_090-14a>
　　　論匠户<md:KR4d0464_SBCK_090-10b>¶一省部為各處富强之民徃徃投充人匠影占差役¶以
致靠損貧難户計奏奉¶聖旨差官與察司總府一同磨
勘到各户根脚氣力¶手狀已是精當類攅冊帳各路赴
部分簡實為善政¶中外喜望比及今歳科差必得上項
富户依應當差¶庶幾貧難稍得息肩近聞省部止為外
路帳冊體¶式與大都不同此上差官復同三家再行磨
問不惟¶中間動摇實恐遷延有失人望若將已分簡定
<pb:KR4d0464_WYG_090-14b>
帳冊¶勒令各路照依大都體式攅報以望善政早得成
就¶或謂若依己行體例將匠户富强者還民當差其見¶
當身役止除一丁差税却恐一家兩役日久靠損人¶難
終致紛紜不定莫若將見行分簡匠户委係高手<md:KR4d0464_SBCK_090-11a>¶人匠
存者存之外據户眼高手藝平常者放罷為民¶若必須
補添再於民間將酌中户内取手藝極高者¶充庶免紛
紜不定且失民望其江南户口一家分作¶數户其名甚
多其數不實
<pb:KR4d0464_WYG_090-15a>
　　　括户土斷¶
國家自壬子歳抄數後迄今未甞通檢中間等第高¶下
大成偏重故唐制三載一定户每歳一團貎恐因¶仍舊
額貧者轉貧富者愈富况三十年之久稍候年¶歳豐收
民大安息合行從實檢括察其存亡均其貧¶富則庶功
以興國富家足不然是縱令州縣每歳増¶減高下以滋
官吏之弊故前人云與其潛資于姦吏¶何若均助于疲
人以免其偏苦哉其各路流徙户計<md:KR4d0464_SBCK_090-11b>¶抛下差務即令盡
<pb:KR4d0464_WYG_090-15b>
行樁洒見户賠納徃徃靠損人難¶今四海一家民之去
此即為逋逃寓彼即為見在若¶通行括數只令彼處土
著當差除此之逃額實為便¶當此厯代遺制我如行之
不為無例或曰恐涉動摇¶曽不思偏重包納不均之苦
甚於一動多矣¶
　　　七品以上官言任内利病¶
竊詳方今大病¶國之惠化下罔盡行民之情偽¶上不周
知今後合無令外路五品官部内利病可以¶興除者許
<pb:KR4d0464_WYG_090-16a>
令任内或秩滿赴部直言要以指陳實事¶一出己見庶
使民間疾苦艱難悉得¶上聞其官之盡心與否不校可
知其當興除者即諭<md:KR4d0464_SBCK_090-12a>¶所司施行日新政治誠表裏相維
上下盡心之良法也¶
　　息兵力¶
　　　軍人交番¶
一隨路軍人爰自南征以來攻城野戰萬死一生及¶平
定江南舉望停征稍得休息今軍前勾起逃亡事¶故等
<pb:KR4d0464_WYG_090-16b>
軍歳無虚月如父死子繼兄亡弟行以至一户¶有病殁
陣亡父子兄弟四五丁者又有死絶止存老¶父母與妻
孥者尚然不蒙撫存况征南將校例多遷¶賞其軍士亦
宜優䘏合無將見屯戍軍士或二年或¶三年使之分番
相代省家父母親戚歳時有相㑹之¶樂所謂悦以使民
民忘其死契勘唐制征防軍年及¶者還民父母八十者
聽一子歸侍况今四海一家正<md:KR4d0464_SBCK_090-12b>¶息馬論道之秋如兵戎
稍寢天下幸甚
<pb:KR4d0464_WYG_090-17a>
　　　緩遠征¶
伏見方今¶聖德天覆海宇一家獨以日本未霑¶王化致
煩征討竊詳倭奴自後漢始通中國多以義¶懐來未聞
專事征伐盖限隔洋海數千里之遠此與¶彼接我以衆
命先甞其險嗚呼殆哉昔三苗來格虞¶帝以修文為先
後倭始通光武以廣德為務伏望¶聖朝鑒法前代先遣
材辯綏遠之臣申之以文告喻¶之以逆順柔以文德結
以恩信使民見包荒不遐遺¶之意若猶未至然後興師
<pb:KR4d0464_WYG_090-17b>
未為晚也此係¶國家大事任責者宜悉心以明其利害<md:KR4d0464_SBCK_090-13a>¶　　　合併十一年軍¶
竊見近年¶朝廷將舊軍與至元九年所簽軍貧難消乏
之家皆¶行合併甚為便益其十一年所簽軍人當時已
是近¶下户計經今九年多有生手不堪役者合無一體
從¶實合併使貧富難易兩得均平又得兵力精强且見¶
國家同仁一視之義¶
　　　定奪軍户析居地税
<pb:KR4d0464_WYG_090-18a>
一軍户析居貼户即目見行取要地税當間本是一¶户
謂如有田六頃除四頃外納餘上税石既是析居¶其地
兩分各有地三頃不在合納之數即目止憑一¶户時取
要餘上地税理合分間定奪除免<md:KR4d0464_SBCK_090-13b>¶　　養人材¶
　　　設學校¶
夫自昔設立學校非唯尊師重道盖欲養育人材以¶備
内外任使方今名儒碩德既老且盡晚生後輩以¶上乏
<pb:KR4d0464_WYG_090-18b>
教育下無進望例皆不學而吾道不絶如綫設¶若構一
大厦必用衆材可成况治天下之廣居乎今¶府州縣道
雖設立教官講書㑹課止是虚名皆無實¶效其隨處教
官冷署寒毡餬口不給奚暇治禮義而¶及人若與醫學
一體給降俸禄復官撥學地資贍生¶理然後選職官子
弟及鄉民之秀異者使之入學專¶以講明經史以趨有
用實學不三五年間一處止有¶成材五七人則天下可
得數百人以須<md:KR4d0464_SBCK_090-14a>¶國家之用豈不偉哉如以後設立科舉
<pb:KR4d0464_WYG_090-19a>
尤須預先教¶養不然將見數年之後非惟無材可取恐
禮義廉恥¶掃地矣將何以論治乎隨路醫學亦合一體
整理施¶行不致虚請俸錢有名無實¶
　　　議復立國子學¶(附/)
　竊見至元七年¶朝廷立國子學命許衡為祭酒選¶朝
　右貴近子弟令教授之不滿五嵗其諸生俱能通¶經
　達理彬彬然為文學之士及其入仕皆明敏通疏¶果
　于從政如子諒侍儀之正大子金中丞之剛直康¶提
<pb:KR4d0464_WYG_090-19b>
　刑之仕優進學弟親臣之經明行修堅童君永之¶識
　事機子亨待制之善書學企中客省之貞幹揚厯<md:KR4d0464_SBCK_090-14b>¶省
　臺蔚為¶國用豈小補哉必欲設學校養人材京師首
　善之地¶宜先復立¶國學以風勵天下¶
　　　用中選儒士¶
竊見十三年隨路試中儒人於内多有材堪從政者¶若
委自各路并按察司取勘相驗得實申報¶上司遇臺院
六部百司按察司令史書史闕員以¶憑補充勾當是猶
<pb:KR4d0464_WYG_090-20a>
勝謬亂雜取州縣無例無學等人¶此輩設若吏業非素
終是通曉義理例有文筆使官¶事稍習皆可勝用假令
學校吏試便行須待歳月猝¶急不能得用能此不但㨗
於得人亦是激厲天下為<md:KR4d0464_SBCK_090-15a>¶學之方豈為小補兼金人舊
例臺掾書吏皆於終場¶舉人内試補勾當但在有司持
擇使之精當不致妄¶濫請託而已¶
　　　試吏員¶
竊見方今内而¶省部臺院百司外而按察司府州司縣
<pb:KR4d0464_WYG_090-20b>
合用吏員俱¶出自州縣校書貼冩等人因而上達以致
僥倖成風¶廉恥掃地只以學術無素選取無方中間求
其廉慎¶可稱熟練吏事者甚鮮而天下之務繁而詞訟
錢穀¶重而刑名銓選生死曲直高下與奪悉出於乳臭
若¶輩之手欲望治道清明風俗美好難矣合無講究近¶
代考試法式從府州官公共保舉其法律刀筆行止<md:KR4d0464_SBCK_090-15b>¶或
不相應罪及保官其餘非此而進者不許補充隨¶朝勾
當設法既嚴人自力學如此非惟用得羣材禮¶義廉恥
<pb:KR4d0464_WYG_090-21a>
風動四方下可以革去僥倖苟且之人上可¶以成公平
肅清之化端本澄源此最急務¶
　　節費用¶
　　　併州縣省官吏¶
伏見方今州而為府縣而作州復有不必縣而縣者¶此
盖王進建言欲務為夸大以示外方意也以至増¶置人
員添給俸禄無有虚歳彼所臨户口曽不加多¶差税轉
成虚耗所謂十羊九牧為政大弊也今四海¶一家郡縣
<pb:KR4d0464_WYG_090-21b>
版籍何止數倍夸大之名將何所用不若¶依舊便將當
省者省可併者併豈惟事簡官清不致<md:KR4d0464_SBCK_090-16a>¶國家縁虚名而
受實費既省其官據禄薄者亦宜増¶而厚之盖清其吏
而不厚其禄則飾詐而不廉知厚¶其禄而不省其官則
財費而不足知省其官而不知¶選其能則事壅而不理
此三者迭為表裏相須而成¶者也又江淮興兵以來諸
道使府一切把軍官員權¶宜而置職及見設提舉司官
及因聚賄妄立官府者¶多矣亦宜減削使職有常員事
<pb:KR4d0464_WYG_090-22a>
不煩冗則人無紛擾¶之勞矣¶
　　　行劵法省秪應¶
今訪聞得真定路週歳秪應錢萬有五千餘錠以天¶下
計之不下數萬錠矣此縁¶省部差遣繁冗及當該官吏
因之作弊致費用如此<md:KR4d0464_SBCK_090-16b>¶之廣雖禁約關防甚悉不若澄
治本根今後若路官¶得人凡事公幹并將急遞鋪整㸃
如法據行下事務¶嚴立程限管得時刻不悞如是則不
必使者旁午而¶重費館穀也若軍國大事必須差官者
<pb:KR4d0464_WYG_090-22b>
照依前金給¶付劵頭據合得分例令於上批冩某日經
過某日宿¶頓回日繳納年終將報到秪應文冊查照同
否¶多取並多與者同罪將見使人不敢多取掌行¶者不
能妄添稍有分毫差别誠為方今節省費用良法至於¶
朝廷重使别議給與如此減省故不少矣¶
　　　禁醞酒¶
一目今自真定路以南直至大河地方數千里自春¶至
秋雨澤愆期旱暵成災致米麥湧貴無處糴買例<md:KR4d0464_SBCK_090-17a>¶皆闕
<pb:KR4d0464_WYG_090-23a>
食百姓徃徃逃竄莫能禁戢有司誠宜多方計¶置救災
卹民竊見民間醖造秠酒所用米麥日費極¶多畧舉真
定一路在城每日蒸湯二百餘石一月計¶該六千餘石
其他處所費比較可知若依至元十五¶年例將民間醖
造秠酒權行禁止庶幾省減物料以¶滋百姓實用誠救
災息民之大事也¶
　　　振武屯田¶
竊見每歳北邊於新城沙并靖州三倉和糴糧儲不¶下
<pb:KR4d0464_WYG_090-23b>
五七萬石如遇軍馬調遣又豈特十萬石而已近¶年穀
價湧責且以十萬石為率所費不貲用度終不¶寛廣兼
自古饋餉雖有智者終無良法惟邊地屯營¶最為長筭
契勘唐憲宗元和七年李絳言天德(今豐/州)<md:KR4d0464_SBCK_090-17b>¶振武左右良
田約萬餘頃擇能吏可開置營田以省¶費足食從之四
年間開田四千八百頃收粟四十萬¶斛歳省度支錢二
十餘萬緡今體訪得振武與豐州¶界河兩旁地廣民稀
除營帳牧放百姓耕墾外其餘¶閒荒地甚多若差公幹
<pb:KR4d0464_WYG_090-24a>
官僚踏視其宜留兵營田一¶切取武清屯例假以歳月
自非水旱不熟田功稍集¶國儲必有所濟故陸宣公云
縁邊土沃而久荒所收¶必厚如此省費足食官無規措
和糴之勞民免輸納¶虚耗之費恐亦安固邊防之一䇿
也¶
　　　輸粟除監當官¶
竊見¶上都北邊每歳<md:KR4d0464_SBCK_090-18a>¶臨幸及屯戍重兵歳用糧斛甚廣
雖官司和糴¶商旅興販終是遠窵不能多廣得濟昔漢
<pb:KR4d0464_WYG_090-24b>
文景時亦¶為艱于轉致令民輸粟塞下賜與爵級謂之
賣爵級¶遂致邊兵饒足方今院務官别不見入仕格例
以曩¶日論之不過貨賂請託若以弊革有益於¶國家不
若令辦課官驗額輕重使輸粟¶上都及迤北州郡幾何
者則任某處監當官一年立¶為定制謂如某處務場周
歳課額十錠設官二員每¶員輸米或粟¶上都者若干迤
北州郡者如之不半歳¶上都及縁邊州郡便得米數十
萬石豈不大便益哉¶又如州府務官經營幹勾比得差
<pb:KR4d0464_WYG_090-25a>
遣所費不貲一任<md:KR4d0464_SBCK_090-18b>¶之内必百方作計取償於民羨餘復
入於已是使明¶損民力暗將官錢盡入私門若此法一
行將見私錢¶盡入公家時息奔競官革請託軍國坐收
饒足之利¶故令民輸粟充院務官最為當今良法¶
　　停不急之務¶
　　　權停一切工役¶
竊見¶大都雜役五臺拖木等夫及諸寺院營造比年以
來¶未甞停輟古人有云工不使鬼必待人興財不天來
<pb:KR4d0464_WYG_090-25b>
終須地出不動百姓將何所求况今真定至大河迤¶南
年穀不登百姓嗸嗸例皆乏食自捄不暇據上項¶工役
似合權且停放以見<md:KR4d0464_SBCK_090-19a>¶國家罷不急節浮費救災恤民至
意¶
　　　省罷鐵冶户¶
竊見燕北燕南通設立鐵冶提舉司大小一十七處¶約
用煽煉人户三萬有餘週歳可煽課鐵約一千六¶百餘
萬自至元十三年復立運司以來至今官為支¶用本貨
<pb:KR4d0464_WYG_090-26a>
每歳約支三五百萬斤况此時供給邊用雖¶所費浩大
尚不能支絶為各處本貨積垜數多其窺¶利之人用官
司氣力收買其價不及一半當時既是¶設立提舉司煽
煉本貨以備支持除支外止合存留¶積垜以備緩急今
來却行盡數發賣竊詳此事虧官¶損民深為未便今來
止合依驗舊日有名曽煽爐座¶存留三五處依例興煽
據煽到本貨除支持外盡數<md:KR4d0464_SBCK_090-19b>¶存留積垜並不許發賣外
據近年新添去處悉行停¶罷將所占百姓分撥所屬州
<pb:KR4d0464_WYG_090-26b>
縣依例當差仍許諸人¶認辦課額興煽小爐或抽分本
貨或認辦鈔數臨時¶定奪如綦陽鐵官中綂二年¶省部
已曽將冶户差發比較歳煉鐵貨數甚争懸以¶此罷去
其便與否乞追照原卷備見其詳¶
　　侵奪民利不便等事¶
　　　課程再不添額¶
契勘課程自四十年前天下正額止萬有餘錠今者¶從
萬至於十倍可謂極致每歳考較尚有増餘前省¶定奪
<pb:KR4d0464_WYG_090-27a>
歳歳添作正額且財不天來皆自民出恐亦困¶人之一
節也兼商税金資物貨凑集買賣多寡市肆<md:KR4d0464_SBCK_090-20a>¶遷移皆趂
州郡㑹合津要去處歳各不常若累累一¶體添額恐有
輕重不等之弊可依已定額數外從實¶恢辦或依相永
法増籌者量皆遷賞否者黜罰停歇¶朞年告敘所増等
第以五十錠為上三十錠為中二¶十錠為下如此民喜
額定而不増官樂有功而陞用¶羨餘之數自然盡實入
官
<pb:KR4d0464_WYG_090-27b>
　　　論鈔法¶
竊見元寳交鈔民間流轉不為澁滯但物重鈔輕謂¶如
今用一貫纔當徃日一百其虚至此可謂極矣究¶其所
以法壊故也其事有四其至元十三年已後據¶各處平
凖行用庫倒到金銀并原發下鈔本課銀節¶次盡行起
訖是自廢相權大法此致虚一也其鈔法<md:KR4d0464_SBCK_090-20b>¶初立時將印
到料鈔止是發下隨路庫司換易爛鈔¶以新行用外據
一切差發課程内支使故印造有數¶儉而不溢得權其
<pb:KR4d0464_WYG_090-28a>
輕重令内外相制以通流錢法為¶本致鈔常艱得物必
待鈔而行如此鈔寧得不重¶哉今則不然印造無筭一
切支度雖千萬錠一於新¶印料鈔内支發可謂有出而
無入也其無本鈔數民¶間既多而易得物因湧貴而難
買此致虚二也又總¶庫行錢人等物未收成預先定買
惟恐或者先取故¶視鈔輕易添買物重幣輕多此之由
此致虚三也又¶外路行用庫令庫子人等私下倒易多
取工墨以圖¶利息百姓昏鈔到庫不得盡時回換民間
<pb:KR4d0464_WYG_090-28b>
必須行用¶故昬者轉昬爛者愈爛流轉既難遂分作等
級其買<md:KR4d0464_SBCK_090-21a>¶市物必需上等除是則必需搭價然後肯接此
致虚四¶也今謂救其虚莫若用銀收鈔大路止用得課
銀一¶二千餘錠小處一二百錠民間鈔儉必須將銀赴
庫¶以倒換鈔貨是鈔自加重銀復歸于官矣今却以鈔
回¶換則愈致子虚矣則是當官只重銀不重其鈔此復¶
致虚一也或更造銀鈔以一伯當元寳二伯遞漸收¶回
見鈔盖事久則變變則通輕重相濟之法也不然¶其利
<pb:KR4d0464_WYG_090-29a>
病又當與中統原議立法者如張介夫王紹明¶等講明
舊法以定新行如此年載間庶可復舊使資¶財大柄常
操於上權不移於下矣¶
　　　論鹽法¶
竊詳調度鹽法以便民為心者莫若於所轄州縣量<md:KR4d0464_SBCK_090-21b>¶其
數多寡將原認課額均分依已定價錢一十四兩¶一錢
仰各處管民官設立鹽官赴運司關支鹽貨置¶局發賣¶
納舊課關新鹽挨次送納其沿路脚錢於各處鹽¶局
<pb:KR4d0464_WYG_090-29b>
之官用已錢出備却於發賣鹽價上搭帶仰各道¶按察
司不時計㸃多餘之數¶
既分鹽課為正額聽從各處從實發賣中有比别路¶賣
不盡去處督勒本處須管驗合關數目依限關支¶課亦
依期送納何故當原驗民户多寡均分食鹽之¶家既等
縁何却有不盡數目防有私鹽生發仰各路¶正官提調
不致阻滯正課亦不須設立巡鹽官擾民¶其先行賣訖
去處必須再來關支是為増餘近年以<md:KR4d0464_SBCK_090-22a>¶來人人増添食
<pb:KR4d0464_WYG_090-30a>
鹽既多别無虧失止有増羨可不勞¶而辦也¶
一官為調度者從¶省部差有根脚慎行止諸錢穀人充
規措所官聽運¶司節制於用糧去處設立許諸人赴倉
送納或米或¶粟納獲米鈔赴規措所關引支鹽近見運
司官差規¶措官於南京等處不問人之貧富有無抵業
九一抽¶分虚立文契指於某處中納糧斛其實將引到
家不¶問價直高低貨賣了當或償舊債或納官錢或别
作¶營至今五七年間錢糧不能到官者不可勝計深¶為
<pb:KR4d0464_WYG_090-30b>
未便今者止合明出榜文召募諸人於所措倉分¶先行
送納糧斛納獲米鈔然後赴規措所支引次後<md:KR4d0464_SBCK_090-22b>¶來關鹽
釐勒監主毋得刁蹬停滯立便支發似此别無¶阻礙鹽
法大行倉廪充實不須和糴和中豈小補哉¶
一長蘆本處除收米粟外並不得收受諸物止收寳¶鈔
赴萬億庫送納止收米粟者以備¶御河上下官為支持
不收諸物者諸物官司無用中¶間作弊不無阻礙鹽法
若以收鈔納鈔其便有三一¶則鈔法通快二則革去舊
<pb:KR4d0464_WYG_090-31a>
弊三則官民兩便¶
一便商賈為利者許諸人赴場買引關鹽釐勒監主¶不
得刁蹬客旅最為急務盖禁官吏不得買引賣引¶是也
既許諸人興販官吏亦用已錢何故不可若使¶本管官
吏得買其間客旅深為未便課程不能恢辦¶何故鹽價
貴則官吏盡數拘買客旅不能得買鹽價<md:KR4d0464_SBCK_090-23a>¶賤則官吏並
不收買客旅謂曽赴倉場不能得買甞被¶躭悞又知鹽
價遲澁亦不興販虧損官庫皆此之由¶又官吏買鹽先
<pb:KR4d0464_WYG_090-31b>
揀離場近便去處次揀潔浄乾白好¶鹽又不依序先行
攙支使客旅人等無所措手其弊¶不能一一徧舉竊惟
鹽場天下號為争利之所况本¶管官吏乎盖防微杜漸
尚有不能禁者以官物為已¶有之資放縱由我可不戒
哉¶
一運司上下大小請俸人員近七百名其中虚設者¶大
半行户部都轉運司之名可易為提舉鹽使司大¶使副
使各一員次以管勾催煎足以辦集自然官減¶俸省亦
<pb:KR4d0464_WYG_090-32a>
便利之一端也¶
一解州池鹽天然自成不同清滄犯本煎造費用浩<md:KR4d0464_SBCK_090-23b>¶大
徃年陜西運司為課額重大立法頗峻山谷遠人¶不知
禁忌食既艱得未免私煎冒販事發到官情罪¶不小徃
徃有破家戕生者良為可哀昔隋初罷酒坊¶通池鹽鹽
井之利與民共之至今稱為仁政若於見¶定解鹽價直
内更為減免分數使民易得食用亦¶國家惠民而不費
之一端也
<pb:KR4d0464_WYG_090-32b>
　　　輝竹還民¶
竊見衛輝路輝州園竹皆係百姓自來栽植置買物¶業
軍站差徭仰之出備自姜毅建言將頃畝官量見¶數斫
伐四六抽分民得六分官又拘取量給價直當¶時百姓
已是不堪近年以來不依時月不問去留恣¶意斫伐盡
行枯廢其合得價錢給既非時多不完備<md:KR4d0464_SBCK_090-24a>¶又巡竹人等
絡繹徃來稍有疑似恐嚇錢物事非一¶端徃徃有破家
失業者致百姓顧視竹值甚于仇讐¶竊詳天之生物本
<pb:KR4d0464_WYG_090-33a>
以養人乃反為害豈造物意哉且¶量頃畝無多抽取四
分以之輸官未為大益百姓得¶之實非小補合無將上
項園竹依舊令民為主官不¶抽分出備一切差役氣力
亦寛弛山澤之禁不奪民¶利之美事也若謂於干係官
竹法有礙據輝竹造到器¶物令給引印烙亦可通行其
見設提舉司並不將竹¶園耰蒔名為辦課轉以侵擾百
姓營治已私為務亦¶宜罷去令總府就便管領其省官
吏息民擾實為便當
<pb:KR4d0464_WYG_090-33b>
　　　分閒官占民田¶
一總庫將束鹿縣民田以為官地約一千四百餘頃<md:KR4d0464_SBCK_090-24b>¶每
歳包納麥課每畝麵三斤合無除免明諭百姓使¶為永
業¶
一去歳取勘到滑州¶御麥地畝約八百餘頃中間多係
軍站農民祖業莊¶産種養年深今來一例打入數内理
合分閒民田令¶依舊為主¶
　　　定奪官地給民
<pb:KR4d0464_WYG_090-34a>
一京兆路州郡所有營盤草地極廣舊為探馬赤牧¶馬
地面近年遷徃西州屯駐其悉為開空地畆并隨路¶營
盤草地空濶去處量給側近無田農民耕種併贍¶不足¶
　　　禁約侵擾百姓<md:KR4d0464_SBCK_090-25a>¶一每歳鷹房子南來所經州縣市井為空因官吏非¶理
淩辱百姓畏之過於營馬及去又須打發撒花等¶物深
為未便乞嚴行禁約以安吏民¶
一四萬户軍馬遇有調度經過去處嚴加禁約不得¶非
<pb:KR4d0464_WYG_090-34b>
理騷擾致驚農民責所在達嚕噶齊巡護勾當但¶有失
事坐所委官罪¶
一冀州管内河西軍户閒處村落不時騷擾如强耕¶田
白采桑欺淩農民等事告發到官司縣不能追理¶至元
十七年¶省院已曽差官究治此其顯然也合行嚴切禁
約不¶致别有侵漁¶
一隨處監官非奉<md:KR4d0464_SBCK_090-25b>¶上司文移不得一面將門攤定課額
上擅行添搭數¶目
<pb:KR4d0464_WYG_090-35a>
一御河上下一切官司阻礙客旅船隻不能通快¶如開
關錢漫河索岸例等事乞悉行禁約¶
　
　
　
　
　
　
<pb:KR4d0464_WYG_090-35b>
　
　
　
　
　
　
　
　秋澗集卷九十<md:KR4d0464_SBCK_090-26a>¶<md:KR4d0464_SBCK_091-1a>¶
<pb:KR4d0464_WYG_091-1a>
欽定四庫全書
　秋澗集卷九十一¶
　　　　　　　　　　　　　元　王惲　撰
　　事狀
