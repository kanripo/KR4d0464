# -*- mode: mandoku-view -*-
#+TITLE: 秋澗集
#+DATE: 2015-09-23 10:26:13
#+PROPERTY: JUAN 85


運司併入總管府選添官吏事狀¶
照得隨路總管府自至元元年止是管領民訟差稅¶而
已以故總府州縣往往員數不備其或闕員去處¶多不
補差今者已將運司所管酒稅醋稅倉庫院務¶工匠造
<pb:KR4d0464_WYG_085-1b>
作鷹房打捕金銀銅鐵丹粉錫碌茶場窰冶¶鹽竹等課
并奥魯諸軍䀆行併入各路總管府通行¶節制管領比
之在先職掌事務其煩冗增劇豈止數¶倍之上所賴用
得其人員設必備方可辦集不然將¶來事有失悞不惟
官吏枉被罪戾上以員數不敷為¶辭至於都轄上司嵗
終考課倘無成效竊恐不得獨¶免言責以某愚見即日
注擬總管官員理合精選材<md:KR4d0464_SBCK_085-1b>¶望素重强幹有聞清慎明
著之人使之統紀於上其¶衰老罷輭不職素無政績者
<pb:KR4d0464_WYG_085-2a>
亦合體究得實量加黜¶罰外據總管同知州同府尹以
下官員驗部分大小¶事務繁簡照依舊例添設員數如
總府之治中散府¶之推官上中州之觀察節判并劇縣
之特設丞簿是¶也其府州司縣首領官吏亦合添設員數
令掌案牘¶無致遺失依上勾當如此庶望上下分職各
率其屬¶以治其政則民安事辦不致内外事務有所曠
闕據¶此合行具呈¶
　　　論省部掾内選擇檢法官事狀
<pb:KR4d0464_WYG_085-2b>
竊照近日見設檢法官多取自州府司吏等人如刑¶部
之檢法官安某是也且刑部人命所繫法家自非<md:KR4d0464_SBCK_085-2a>¶專門
善於其事者察則過於深刻昧者不知所守輕¶重髙下
鮮能適宜其或處心徇私唯法是玩尤為利¶害兼照得
檢法係八品正官亦無州府吏人既非才¶選輒用補充
者今後合無於省部令史内選擇知經¶史明法律識政
體明良公平之人著充似為相應合¶行舉呈¶
　　　為添設按察司八道事狀
<pb:KR4d0464_WYG_085-3a>
竊見四道按察司部内寛逺一出巡按動經半年往¶返
萬里不惟官吏生受其實艱於周察又體知得高¶麗島
夷小邦尚設按察八道今東寧府内屬鳳州等¶郡縣乃
一道也况堂堂十萬里之大國乎據見設四¶道按察司
毎道合無添作兩道依上勾當實為便益<md:KR4d0464_SBCK_085-2b>¶　　　論起移懷孟路新民事狀¶
伏見懷孟新民二千户大小一萬餘口今將差官分¶間
起移前往中興路安置止恐因而别生事端然狂¶悖有
<pb:KR4d0464_WYG_085-3b>
言者特本管頭目三數人耳今以在官審實有¶狀罪之
可也據中間事情恐小民或不預知兼此等俱¶係車駕
渡河時軍前好投拜人户前後恩卹十年一¶旦徙就逺
地誠當念慮若萬一生事深繫利害且即¶日春首當國
家布徳施惠助長生之氣又蝗旱連年¶所在生受今者
遷徙逺去不惟費用浩大經過州縣¶飲食供頓人兵防
送必致騷擾其間更多猝難起移¶之事而老弱因流離
道路困乏疾疫不無死損恐轉¶傷和氣又非來逺人之
<pb:KR4d0464_WYG_085-4a>
道也㕘詳莫若分移使實近<md:KR4d0464_SBCK_085-3a>¶裏州郡破散支黨列之編
戸一𨽻有司管領甚為長¶便
　　　論丞相史公位師保事狀¶
蓋聞崇徳報功聖君之盛事尊賢敬老有國之常經伏¶
見前中書左丞相平章政事史公某徳望素高忠勤¶兩
著比者朝廷以元老勲臣¶累聖眷遇詔離重地時錫寵
光蓋所以安老臣而崇¶徳業也今史公年雖耳順精力
未衰謀猷風采足以¶儀刑中外表正羣卿而坐鎮雅俗
<pb:KR4d0464_WYG_085-4b>
僉謂宜封公爵又¶聞將歸真定設若允俞不過角巾私
第安榮一身耳¶伏念師保之列久曠其人合無奏聞使
居斯位以備¶論思必能進䀆忠言有所廣益也如此不
獨養老¶乞言之䀆道抑以激勸人臣罄竭忠藎之節天
下幸甚<md:KR4d0464_SBCK_085-3b>¶據此合行具呈¶
　　　請明國朝姓氏狀¶
蓋聞自古有國之君皆推原世系以明姓氏如軒轅¶以
有熊為氏帝堯以陶唐為氏夏以姒商以子周以¶姬亡
<pb:KR4d0464_WYG_085-5a>
遼以耶律姓殘金以完顔姓是也伏惟¶聖朝奄有區宇
六十餘載際天所覆罔不臣屬而又¶禮文制度粲然一
新欽惟¶國朝姓氏廣大徽赫逺降自天今輝潛未發無
以啓¶悟臣民視聽之願兼體知得有親散賜姓等氏誠
宜¶區别親疎使貴賤之間各有攸序然後詔告萬方使¶
如日麗天焜燿六合上以接千嵗之統下以垂無疆¶之
偉蹟也惲職居言責細大之事似宜敷陳故愚慮<md:KR4d0464_SBCK_085-4a>¶所及
不敢少隠
<pb:KR4d0464_WYG_085-5b>
　　　請論定徳運狀¶
蓋聞自古有天下之君莫不應天革命推論五運以¶明
肇造之始如堯以火舜以土夏以金殷周以水木¶王漢
唐以火土王是也據亡金泰和初徳運已定臘¶名服色
因之一新今¶國家奄有區夏六十餘載而徳運之事未
嘗議及其¶於大一統之道似為闕然何則蓋關係國體
誠為重¶大况際今文治煟興肄¶朝章制儀衞若徳運不
先定所王而車服旗幟之色¶將何所尚矣合無奏聞令
<pb:KR4d0464_WYG_085-6a>
中書省與元老大臣及在¶廷儒者推論講究而詳定之
然後詔告萬方俾承天<md:KR4d0464_SBCK_085-4b>¶立極之序粲然明白實光揚祖
烈貽厥子孫之永圖¶也惲謬當言列無以塞責重大之
事敢冒昧敷陳¶
　　　為中省兩部私使貼書事狀¶
竊見中書省左右部所設掾史其員數足以分務俸¶給
足以養廉又明注出身定擬資歴是¶國家以品官待人
未嘗以胥吏相期也所望公勤精¶幹躬行所事今則不
<pb:KR4d0464_WYG_085-6b>
然私使貼書通知公務毎房少¶者不下六七人官不係
名私有形勢例皆掌案牘主¶裁決甚則至於闗節導達
開閉倖門泄露事機滋長¶奸弊私謁既行公道多廢近
者制司偽貼事發此其¶驗也重念都省致治之源兩部
天官之列建綱立極所¶貴肅清以明庶務奈何使幼孺
無知之人混淆錯雜<md:KR4d0464_SBCK_085-5a>¶紊煩官紀其為害弊孰甚於此若
曰此等吏習而巳¶事何預焉是中書兩省為童子吏習
之所此尤不可¶之甚者今者積弊有年曾不更張革去冗
<pb:KR4d0464_WYG_085-7a>
吏欲望激濁¶揚清選擢計密抑吏權謹公道¶帝載以之
能熙期㑹至於不失不可得也又照得省¶劄行下州郡
則減吏冗使有定員本謂省官不若省¶事省事不若省
吏若此者&KR0213;本趨末欲清其流而反¶濁其本源也兼舊
例私使貼書者律有明禁據中書¶省樞宻院左右部及
隨¶朝衙門占恡貼書等人合行禁罷¶
　　　為百官賀正未見私先相賀狀¶
伏見國家修習朝儀漸有成法是將表儀萬國肅<md:KR4d0464_SBCK_085-5b>¶正百
<pb:KR4d0464_WYG_085-7b>
官為一代之制兼朝廷之上禮宜過肅¶殿陛之間尊無
二上今者百官賀正趨集¶闕下未蒙陛見私先拜賀讙
呼雜遝似失無二上¶之義合無比奉朝儀以來誡飭百
僚革此習俗庶令¶宫庭之間先致清肅若大禮一行隨
即可觀不然限¶於門闈令在内者不許私賀以將其肅
敬之心亦禮¶治之一端也¶
　　　為太廟薦新并前幛輭垣事狀¶
伏見國家建¶宗廟奉祖考嵗時享祭禮文昭備今職貢
<pb:KR4d0464_WYG_085-8a>
萬國方¶物畢至惟薦新之禮尚闕而未行非所以交神
明廣¶孝思也又禮下公門式路馬况太廟乎今廟宫正<md:KR4d0464_SBCK_085-6a>¶門前幛輭垣據東西外門即神靈出㳺之道使内外¶臣
民經過者不知寅畏趨避為心又非致敬恭之道¶按金
制五品以上官過廟去傘屏人從疾過六品以¶下並下
車馬合無照依舊例遵行竊詳二事違闕至¶今誠有司
之慢也¶
　　　為春寒馬牛損傷課程帶納馬匹事狀
<pb:KR4d0464_WYG_085-8b>
伏見上都路今春雪寒損傷馬牛數多其山東等處¶災
傷亦然竊惟馬牛耕戰之本會驗明有條禁馬不¶得駕
拽車碾牛不得私下宰殺隨路有司奉行甚嚴今¶京畿
之間其牛馬非理用度甚者至於駝犂耕種公¶然屠宰
以為尋常兹有司之過也今後犯者宜加重¶論罪庶幾
民知畏避不致日有虛耗外據各路課程<md:KR4d0464_SBCK_085-6b>¶毎季乞約量
分數帶納全課馬匹有差就令本道總¶府官或次貳一
員兼監牧職各毎年終驗孳息數目¶考課能否而賞罰
<pb:KR4d0464_WYG_085-9a>
之亦漢武帝二千石兼馬政之制¶也倘議而行上供¶天
子之六廏下備征進之大舉一旦果用足以收良¶牡而
振兵威比之倉猝和買或籍取民間不惟人不¶被擾抑
以減省國用力不勞而辦矣據此合行舉呈¶
　　　論監司僉事職劇祿薄狀¶
伏念官守有常而事分繁簡時制雖寛祿隨品給惟¶其
加優則心專心專則事理蓋廉以處己而免喪節¶之恥
勤於按部而無苟且之虞竊見按察司僉事係¶隨朝正
<pb:KR4d0464_WYG_085-9b>
五品官執掌既繁部分寛逺如刷磨案牘審<md:KR4d0464_SBCK_085-7a>¶鞫刑獄糾
正官邪肅清風化勸課農桑體究一切公¶事終嵗驅馳
不離鞍馬其在山北尤為匪易今月給¶俸值止三十貫
文實為鮮薄似難養廉近體訪得隨¶路勸農使刷定為
從五從六資品又所任之事止勸¶課而已其品從高下
事為繁簡俱與僉事不同今者¶祿秩爭懸反加一倍合
無比附約量添支使勸來者¶以勉事功據此合行舉呈¶
　　　用厯日銀修祖廷孔廟事狀
<pb:KR4d0464_WYG_085-10a>
竊見聖朝修崇嶽祠緣為國家鎮山與民祈福而¶宣聖
三綱五常之本君臣父子以之而生成者也其¶祖廷殿
宇至於闕然攷諸故典皆歴代有國者所¶係增修又會
驗<md:KR4d0464_SBCK_085-7b>¶世祖皇帝聖㫖節該諸路厯日銀一半修宣聖廟據¶
東平益都兩路䀆數分付襲封修完曲阜本廟合無¶欽
依先朝聖訓將隨路及山東兩路銀數併修祖¶廷正廟
就用洒掃户以供力役可不勞而辦如此不¶惟善繼祖
宗之志抑亦尊崇之盛典也
<pb:KR4d0464_WYG_085-10b>
　　　論闗陜事宜狀¶
竊見京兆乃闗陜重鎮其居民大半南驅放良歸順¶等
戸兼地負山險其義雍等峪口皆係南賊出没道¶徑如
前年深入華嚴殺掠人民幾犯城郭兹蓋腹心¶有應然
也又如已獲平陽陳丑勞并本處李顔等詳¶其事情正
以狃被前習故勾連内外謀叛歸宗皆其¶事也體訪得
東連鄭縣西踰義峪其間多有四方作<md:KR4d0464_SBCK_085-8a>¶過避罪逋逃無
名等户聚散山林間十百為羣彼負¶罪避匿不獲自新
<pb:KR4d0464_WYG_085-11a>
小則聚而草竊侵害良民重則結¶連外郡窺伺簡便何
所不至其陜西官府雖向奉¶聖㫖節文將放良析居交
㕘等户令所在招刷未聞¶實效况目今蝗旱如此流民
不安其行府與總府宜¶專一選差有幹局官屬多方用
心出榜招集懷以恩¶信使出離山林安撫存卹限以三
年免徵差賦能此¶既喜從新又獲其所則前日反仄之
心不測之擾可¶以永絶矣若因循姑息視為細微上下
蔽匿竊恐因¶而别生事機如華州官司明知如此數百
<pb:KR4d0464_WYG_085-11b>
餘戸不行¶申報私下隠匿聚斂差發足見奉行滅裂不
為䀆心¶曾無實效之明驗也若曰金商己戍兹不復慮
消患<md:KR4d0464_SBCK_085-8b>¶未萌古人深戒又照得本路總管己闕三年雖有
一¶二次官望輕地微恐難鎮服是則分陜之任未得其¶
人誠不可緩也宜早為遴選材徳威望素著足以鎮¶撫
軍民者以膺重寄庶幾秦隴之間弊政一新狂妄¶消弭
其元元之民感念恩徳知¶朝廷雖逺其憂民慮患深至
如此孰不慶幸是天下¶一臂大得安全矣
<pb:KR4d0464_WYG_085-12a>
　　　曹州禹城縣𨽻側近州郡事狀¶
竊見曹州所轄禹城縣去本州七百餘里其親管并¶投
下約四千餘户一嵗之間事為不少如科撥催徵¶打算
勾集及軍馬詞訟申禀一切事理人吏往還一¶千四百
餘里其於難易不較可知若官得其人政平<md:KR4d0464_SBCK_085-9a>¶訟理民受
其賜苟非其人恃賴上司窵逺不復聞知¶凡有剖決鮮
不徇情直行其或枉錯使無力小民卒¶不能上訴有受
屈而巳今照得本投下和斜拜荅漢¶止係千戸功臣之
<pb:KR4d0464_WYG_085-12b>
家不同諸王公主駙馬等族人合¶無五户照依例分付
本投下外據縣司一切事理¶就令側近州府節制照管
官民以為兩便其濟州亦¶撥到平隂縣五百户亦請一
體定奪施行¶
　　　為完顔投魯訛欺誑事狀¶
近見在都咸寧坊人户完顔投魯訛告稱耶律丞相¶於
本宅地虛晴井眼内藏課銀五百餘錠既而翻掘¶一無
所見竊詳京師風化之原政令之本一旦信從¶小民狂
<pb:KR4d0464_WYG_085-13a>
妄至欺誑省堂侵誣大臣動擾人衆指無為<md:KR4d0464_SBCK_085-9b>¶有徼倖萬
一舉云此風漸不可長兼白晝都城監臨¶發掘似非平
時之事其投魯訛若不痛加懲誡以勵¶其餘竊恐小民
因緣别生事端¶
　　　請百官上¶尊號事狀¶
蓋聞古者天子臨御日久功徳昭著百官表上徽號¶至
於再三鴻惟¶聖天子登極以來神功聖徳不可殫紀今
者宜請中¶書省恭率内外百司奉表具上¶尊號以聞
<pb:KR4d0464_WYG_085-13b>
　　　視朝奏事有常限狀¶
竊以天下之事日有萬幾事重而當即行者必須取<md:KR4d0464_SBCK_085-10a>¶自
聖裁宜恭請¶皇帝陛下自非嵗時巡幸於端居兩宫之
時視朝進¶奏定立常限非惟庶事康理亦使臣下不敢
稽緩¶
　　　請建臺閣圖功臣肖像狀¶
昔兩漢之麒麟雲臺唐金之凌煙衍慶皆所以褒奬¶忠
義激勸一時竊見國朝開創以來謀臣猛將勲¶徳顯著
<pb:KR4d0464_WYG_085-14a>
者甚多合無建立臺閣圖繪肖像不然則使¶嵗時配享
廟廷非惟存殁獲寵亦一代之盛事也¶
　　　立襲封衍聖公事狀¶
伏見歴代尊禮孔聖世有襲封以奉祀事㑹驗¶國朝自
壬辰年間欽奉¶聖㫖於南京取到五十一代孫孔元措
赴<md:KR4d0464_SBCK_085-10b>¶闕令襲封於魯自元措之後嗣襲遂闕嵗時主祀止¶
令曲阜令治承權祀事甚非大宗主祭之義我¶國家尊
師重道焜燿百代三教九流莫不崇奉豈惜¶一人爵禄
<pb:KR4d0464_WYG_085-14b>
而不議封建蓋未有奉行者合無聞奏明¶考族譜令宗
親推其賢而有文者襲其封爵俾奉祀¶事以明天下風
俗之本實聖代殊常之盛典也¶
　　　為教孔顔孟子孫事狀¶
伏見國朝尊師重道徳及後裔其孔顔孟子孫故¶往者
特設教官使之養育比年以來不聞一人有學¶業問望
者雖親炙祖庭其淵源聞見終是寡陋今後¶合無選三
家徳性頗明俊者使入京師國學令學士¶等官教育庶
<pb:KR4d0464_WYG_085-15a>
幾有成以昭先世之徳<md:KR4d0464_SBCK_085-11a>¶　　　史丞相封公爵事狀¶
竊見丞相史公係四朝勲臣今雖引年宜加公爵給¶其
半禄時加禮貌以存顧問合無更依舊典毎十日¶一至
中省平章軍國重事不然使卧護諸將規取荆¶襄亦周
宣王唐憲宗之舉也¶
　　　請禁止異様服色事狀¶
竊惟衣服之制所以别貴賤定尊卑故歴代相沿各¶有
<pb:KR4d0464_WYG_085-15b>
定制今民間以侈靡相尚雖工商皂𨽻皆得衣被¶金繡
龍鳳衣物以致貴賤混淆無以差别今¶國家以儉徳化
下服之不衷反為妖災今後合無將¶一切金繡衣物異
様除令得服用外其餘即聽與鞍¶轡等事一體嚴行禁
止亦辨上下定民志之大端也<md:KR4d0464_SBCK_085-11b>¶　　　論節婦雷姑狀¶
今體訪得京兆府三白渠副使郭時中妻雷氏係前¶監
察御史雷晞顔女自三十一嵗夫郭身故雷止生¶女子
<pb:KR4d0464_WYG_085-16a>
一人長已適元氏經今十有六年窮居守志誓¶死靡他
貞順堅確殊有父風宗族稱賢鄉閭服化在¶雷門善繼
先聲居郭氏實為節婦理宜旌表風勵多¶方伏乞御史
臺照詳施行¶
　　　史丞相子格合任用狀¶
伏念崇徳報功聖王之盛事推賢繼世有國之常經¶竊
見前中書左丞相平章政事史公中朝元老累世¶勲臣
夙夜奉公小心翼翼而又忠孝傳家險夷一節¶今行年
<pb:KR4d0464_WYG_085-16b>
七十總戎湘漢御將籌邊衝冒矢石瘴烟暑<md:KR4d0464_SBCK_085-12a>¶雨偃薄侵
凌内懷未效之憂外愾敵王之宼用是憂¶勞日增衰疾
伏惟¶朝廷憫其如此故屢頒¶宣賜式慰老懷先之以¶御
醥藥餌繼之以¶内廏乗騾其為¶恩寵固已隆重然史氏
一門諸子振振未蒙擢用今¶者魯蔡二公之後内外分
任各有其人豈期柱石之¶元臣未覩簪纓之嗣子據嫡長
子格天姿高明達於¶為政前任衞州節使已有能聲後從
西征多歴艱險¶合無依例任用置彼周行不惟慰史公之心
<pb:KR4d0464_WYG_085-17a>
於垂老¶之年抑亦激忠風於當代也
　
　
　
　
　
　<md:KR4d0464_SBCK_085-12b>¶　
<pb:KR4d0464_WYG_085-17b>
　
　
　
　
　
　
　
　秋澗集卷八十五¶
<md:KR4d0464_SBCK_086-1a>¶
<pb:KR4d0464_WYG_086-1a>
欽定四庫全書
　秋澗集卷
